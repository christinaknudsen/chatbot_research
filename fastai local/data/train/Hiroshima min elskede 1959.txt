HIROSHIMA, MIN ELSKEDE

-Du har ikke sett noe i Hiroshima.
-Jeg har sett alt, alt.

Sykehuset har jeg sett, helt sikkert.
Det er et sykehus i Hiroshima.

Hvordan skulle jeg ha unngått
å se det?

Du så ikke noe sykehus i Hiroshima,
du har ikke sett noe i Hiroshima.

-Fire ganger på museet.
-Hvilket museum i Hiroshima?

Fire ganger på museet i Hiroshima.
Jeg så folk gå omkring.

De går der, tankefulle,
blant fotografiene...

...rekonstruksjonene,
i mangel av annet.

Fotografiene, fotografiene,
rekonstruksjonene, i mangel av annet.

Forklaringene, i mangel av annet...

Fire ganger på museet i Hiroshima.
Jeg betraktet menneskene.

Jeg betraktet meg selv, tankefullt.
Og jernet, jernet som hadde brent.

Jern som hadde brustet, jern som
hadde blitt like sårbart som kjøtt.

Jeg så buketter av korker,
hvem kunne ha forestilt seg det?

Menneskehud, flytende, overlevende,
dens lidelse ennå fersk.

Steiner, brente steiner,
steiner som var sprengt.

Her fra Hiroshimas kvinner...

Da de våknet, fant de ut at de
hadde mistet håret helt og holdent.

Jeg har kjent varmen på Fredstorget.

Ti tusen grader på Fredstorget.
Jeg vet det.

Solens temperatur på Fredstorget.
Hvordan kan man ikke vite det?

-Gresset... Det er enkelt...
-Du har ikke sett noe i Hiroshima.

Rekonstruksjonene er gjort
så virkelighetstro som mulig.

Filmene er gjort så
virkelighetstro som mulig.

Illusjonen de skaper, er så perfekt
at turistene gråter.

Det kan man håne, men hva annet
kan en turist gjøre enn å gråte?

Jeg har alltid grått over
Hiroshimas skjebne, alltid.

Nei. Hva hadde du å gråte over?

Jeg så filmavisene.
Den andre dagen...

...det kan jeg ikke ha diktet opp...

...dukket visse spesifikke dyrearter
opp igjen av jorden og asken.

Hunder ble foreviget,
jeg har sett dem.

Jeg har sett filmavisene. Fra den
første dagen, fra den andre dagen.

-Fra den tredje dagen.
-Du har ikke sett noe.

Fra den femtende dagen også.

Hiroshima ble dekket av blomster.
Overalt var det kornblomster-

-og gladiolus og vindblomster,-

-og blomsten for dagen som ble født
ut av asken med en utrolig livskraft-

-som blomster aldri
tidligere hadde fremvist.

Jeg dikter det ikke opp.

Du dikter opp alt.

Ingenting.
Akkurat som i kjærlighet,-

-der illusjonen finnes
om aldri å kunne glemme...

Den illusjonen fikk jeg i Hiroshima,
aldri kunne glemme som i kjærlighet.

Jeg har sett de overlevende-

-og de som Hiroshimas kvinner bar i
sine mager.

Jeg så med hvilken tålmodighet, med
hvilken uskyld og mildhet...

...Hiroshimas overlevende fant seg i
en skjebne så fryktelig urettferdig-

-at fantasien, som i normale til-
feller er så rik, begrenser seg helt.

Hør her, jeg vet. Jeg vet alt.
Det fortsatte.

-Du vet ingenting.
-Kvinnene som kan føde monstre.

Og det fortsetter. Mennene risikerer
å bli sterile. Og det fortsetter.

Regnet skremmer.
Askeregnet over Stillehavets vann.

Stillehavets vann dør.
Stillehavets fiskere dør.

Maten skremmer. Man kaster bort
maten for en hel by.

Man begraver maten for hele byer.
En hel by raser.

Hele byer raser.

Mot hvem raser byene?
I et raseri de ikke rår over,-

-mot den ulikhet visse folk
har satt i system mot andre folk.

Over den ulikhet visse raser
har satt i system mot andre raser.

Over den ulikhet visse klasser
har satt i system mot andre klasser.

Akkurat som deg
kjenner jeg glemselen.

Nei, du kjenner ikke glemselen.

Som deg er jeg utstyrt
med minne, jeg kjenner glemselen.

Du er ikke utstyrt med minne.

Som deg har jeg forsøkt med
all kraft å kjempe mot glemselen.

Som deg har jeg glemt.

Som deg ville jeg ha
et utrøstelig minne-

-av skygger og sten.

Jeg kjempet av all kraft
hver dag-

-mot det forferdelige: å ikke lenger
forstå hvorfor man må minnes.

Som deg har jeg glemt.

Hvorfor fornekte at minnet er
så åpenbart nødvendig?

Hør her, jeg vet mer.
Det vil skje igjen.

200 000 døde. 80 000 skadde.
På ni sekunder.

De offisielle tallene...
Det vil skje igjen.

Det blir ti tusen grader på jorden,
som ti tusen soler.

Asfalten kommer til å brenne,
det blir enda mer kaos.

En hel by kommer til å bli løftet opp
fra jorden og falle ned som aske.

Ny vegetasjon trenger opp av sanden.

Fire studenter avventer sammen
en legendarisk død blant brødre.

Elven Otas elvemunningsdelta
med sine sju armer tømmes-

-og fylles på helt som vanlig,
til akkurat samme tidspunkt-

-med friskt og fiskerikt grått eller
blått vann, etter tid og årstid.

Folk står ikke lenger ved de leirete
strendene og ser på høyvannet-

-når det langsomt stiger i elven
Otas delta med sine sju armer.

Jeg møter deg. Jeg minnes deg.
Hvem er du?

Du dreper meg...
Du gjør meg godt.

Hvordan kunne jeg ane at
denne byen var skapt for kjærlighet?

Hvordan kunne jeg ane at du
var skapt for nettopp min kropp.

Du tiltaler meg. Hvilken hendelse!
Du tiltaler meg.

Så langsomt, plutselig.
Hvilken ømhet...

Du kan ikke ane! Du dreper meg!
Du gjør meg godt.

Du dreper meg.
Du gjør meg godt.

Jeg har tid, jeg ber deg...
Sluk meg!

Vansir meg til heslighet.
Hvorfor ikke du?

Hvorfor ikke du i denne byen,
denne natten,-

-så til forveksling lik alle andre.

Jeg ber deg.

Det er helt vanvittig
hvor vakker din hud er...

-Du!
-Det er meg. Det må du ha sett.

Er du japaner helt og holdent..
eller ikke?

Helt og holdent. Jeg er japaner.

Du har grønne øyne, ikke sant?

Jeg tror det. Jeg tror de er grønne.

-Du er som tusen kvinner i én.
-Det er fordi du ikke kjenner meg.

Kanskje er det ikke bare for det.

Det er ikke ubehagelig å være
som tusen kvinner i én for deg.

Hører du det? Klokken er fire.

-Hvordan det?
-Jeg vet ikke hvem det er.

Han går forbi hver dag
klokken fire og hoster.

-Var du i Hiroshima?
-Nei, klart jeg ikke var det.

Ja, selvsagt, så dum jeg er...

Familien min var i Hiroshima.

-Jeg var ute i krigen.
-Det var flaks, kan man si.

-Ja.
-Flaks for meg også.

-Hva gjør du i Hiroshima?
-En film.

-En film.
-Jeg er med og spiller i en film.

Og før du kom til Hiroshima,
hvor var du da?

-I Paris.
-Og før det?

Før Paris var jeg i Nevers.
Ne-vers.

-Nevers...?
-I Nièvre, du vet ikke hvor det er.

Hvorfor ville du se alt i Hiroshima?

Det interesserte meg.
Jeg har en teori om det her.

Å kunne se på ordentlig,
det er noe man kan lære seg.

Vil du ha kaffe?

-Hva drømte du om?
-Det husker jeg ikke. Hvordan det?

Jeg så på hendene dine,
de beveger seg når du sover.

Det er kanskje når jeg drømmer
uten at jeg vet det...

-Du er vakker, vet du det?
-Synes du?

Litt trett, hva?

-Litt stygg.
-Og det gjør ingenting?

Det var det jeg så på kafeen.
Måten du er stygg på.

-Og måten du kjedet deg på.
-Fortsett.

Du gjør det på en måte som gir menn
lyst til å lære en kvinne å kjenne.

-Du snakker godt fransk.
-Ikke sant?

Jeg er glad for at du endelig merker
hvor godt fransk jeg snakker.

Men jeg hadde ikke lagt merke til
at du ikke snakket japansk.

Har du merket at det alltid er de
samme tingene vi legger merke til?

Nei! Jeg la merke til deg,
det er alt.

Å bli kjent med hverandre
i Hi-ro-shi-ma.

-Det skjer ikke hver dag...
-Hva betød Hiroshima for deg?

Slutten på krigen,
helt og fullt, mener jeg.

Forferdelsen over
at man våget, at man lyktes.

Og en angst begynte
som vi aldri tidligere hadde kjent.

Og likegyldigheten.
Og frykten for likegyldigheten.

-Hvor var du?
-Jeg var nettopp reist fra Nevers.

Jeg var i Paris. På gaten.

Det er et vakkert fransk ord,
Nevers.

Det er et ord som alle andre.
Som by.

-Har du møtt mange japanere her?
-Ja, det har jeg.

-Men som deg. Nei.
-Er jeg første japaner i ditt liv?

Ja.

-Hiroshima.
-Over hele verden gledet man seg.

Og du gledet deg sammen med
hele verden.

Det var en vakker sommerdag
i Paris. sies det.

-Var det ikke?
-Jo, det var fint vær.

-Hvor gammel var du?
-Tjue. Og du?

-Tjueto.
-Vi var jevnaldrende.

Stort sett.

-Hva gjør driver du med?
-Arkitektur.

Og dessuten...politikk.

-Er det derfor du kan fransk?
-Ja.

For å kunne lese om
den franske revolusjon.

-Hva slags film er du med i?
-En film om fred.

Hva ellers skulle man
lage film om i Hiroshima?

Jeg har lyst til å se deg igjen.

I morgen på denne tiden er jeg
på vei tilbake til Frankrike.

-Hva? Det har du ikke fortalt.
-Det er sant.

-Det var ingen vits i å fortelle det.
-Så derfor lot du meg bli med opp.

Fordi det var din siste dag
i Hiroshima?

-Den tanken streifet meg ikke.
-Nå lurer jeg på om du lyver...

-...eller sier sannheten.
-Jeg lyver. Og jeg sier sannheten.

Men deg har jeg
ingen grunn til å lyve for.

Si meg... Har du hatt mange
historier som denne her?

Ikke så veldig mange.
Men det skjer.

Jeg liker menn!

Jeg har en tvilsom moral,
skjønner du.

Hva mener du med
å ha en tvilsom moral?

Å tvile på andres moral.

Jeg vil treffe deg igjen, tross
hjemreisen og din tvilsomme moral.

-Nei.
-Hvorfor ikke?

Derfor.

Vil du ikke snakke med meg mer?

Jeg har lyst til å se deg igjen.

-Reiser du til Nevers?
-Nei, dit drar jeg aldri mer.

-Aldri...?
-Aldri.

Jeg har aldri vært så ung
som i Nevers.

-Ung i Nevers...
-Ja.

Ung i Nevers... Og en gang
var jeg også gal i Nevers.

Nevers er det i hele verden som
jeg drømmer mest om om nettene.

Samtidig som det er det
jeg tenker aller minst på.

Hvordan var din galskap i Nevers?

Galskap kan man ikke forklare,
det er som med intelligens.

Den faller over en, fyller en...
og da forstår man den.

Når det er over,
forstår man den slett ikke.

-Var du slem?
-Ja, jeg var gal av ondskap.

Jeg syntes man kunne
vie sitt liv til ondskapen.

For meg fantes bare ondskapen.
Forstår du?

Ja.

-Ja, du forstår nok det også.
-Har du fått tilbakefall noen gang?

-Nei. Det er over.
-Var det under krigen?

Nei, like etter.

En av vanskelighetene i
den franske tilværelsen etter krigen?

-Ja. Slik kan man si det.
-Når gikk galskapen over?

Den gikk over etter hvert,
helt da jeg fikk barn.

Jeg sa at den gikk over etter
hvert, helt da jeg fikk barn.

Jeg har lyst til å være sammen med
deg noen dager et sted, en gang.

-Jeg også.
-Å se deg igjen i dag...

...er ikke noe gjensyn, det er for
tett innpå. Jeg vil gjerne...

Nei.

Da så.

-Det er fordi du vet at jeg reiser.
-Kanskje er det for det også.

Men det er vel en grunn
like god som noen.

Tanken på aldri mer å få se deg,
om noen timer...

Nei.

Du var lett å finne i Hiroshima.

-Er det en fransk film?
-Nei, internasjonal. Om freden.

-Er den ferdig?
-For min del.

Nå skal vi ta massescenene.

Det fins jo så mange reklamefilmer
for såpe... Så, kanskje...

Ja. Her i Hiroshima vitser man
ikke over filmer om fred.

Er du trett?

Som du.

Jeg har tenkt på Nevers i Frankrike.

Jeg har tenkt på deg.
Går flyet ditt fortsatt i morgen?

-Ja.
-Definitivt?

Ja. Filmen er forsinket, de har
ventet på meg i Paris i en måned.

Du gir meg veldig
stor lyst til å elske.

Det er slik med tilfeldig kjærlighet.

Jeg også...

Men ikke alltid så sterkt
som dette, det vet du.

De sier at det skal bli
torden før kvelden.

OM ÉN ATOMBOMBE TILSVARER
20 000 VANLIGE BOMBER...

...OG OM HYDROGENBOMBEN
TILSVARER 1500 ATOMBOMBER...

...hva tilsvarer da de 40 000 hyd-
rogen-og atombomber som lages nå?

Dette er for å hedre menneskets
vitenskapelige intelligens.

Dessverre er menneskets politiske
intelligens hundre ganger mindre...

...som berøver oss viljen til
å beundre mennesket.

Jeg liker ikke å tenke på
at du reiser i morgen.

Jeg tror at jeg elsker deg.

Du skal bli med meg en gang til.

Svar meg.

-Er du redd?
-Nei.

Sett deg.

Er du helt alene i Hiroshima?
Hvor er din kone?

Hun er i Unzen, på fjellet.
Jeg er alene.

-Når kommer hun hjem?
-Snart.

Hvordan er hun, din kone?

Vakker. Jeg er en mann
som er lykkelig med sin kone.

Og jeg er en kvinne
som er lykkelig med sin mann.

Det ville ha vært for enkelt...

-Arbeider du ikke om ettermiddagen?
-Jo, spesielt om ettermiddagen.

Det er virkelig idiotisk...

Er det for min skyld
du mister en ettermiddag?

Si det, da. Hva gjør det?

Var han franskmann
mannen du elsket under krigen?

Nei.

Han var ikke fransk.

Ja. Det var i Nevers.

Først møttes vi i låver.

Så i ruiner.

Og så i rom, som man gjør overalt.

Senere døde han.

Jeg var atten, og han tjuetre.

Hvorfor snakke om ham
heller enn om andre? Hvorfor?!

På grunn av Nevers. Jeg kan
bare bli litt kjent med deg.

Og blant de tusenvis av ting som ut-
gjør ditt liv, har jeg valgt Nevers.

-Det kunne vært hva som helst?
-Ja.

Nei, det er ikke tilfeldig!
Fortell hvorfor!

Jeg synes å ha forstått
at det er der du er så ung...

...så ung at du ennå ikke tilhører
noen spesiell. Det tiltaler meg.

Nei, det er ikke derfor!

Jeg synes å ha forstått at det
var der jeg nesten mistet deg...

...risikerte aldri,
aldri å bli kjent med deg.

Jeg synes å ha forstått-

-at det må ha vært der
du begynte å bli den du ennå er.

Jeg vil dra herfra!

Nå gjenstår det bare å slå i hjel
tiden som er igjen til din avreise.

16 timer igjen til flyet ditt.

-Det er en evighet!
-Du må ikke være redd.

Betyr ikke Nevers noe
på fransk?

Nei.

Hadde du frosset i den kjelleren i
Nevers om vi hadde elsket hverandre?

Jeg ville ha frosset.
I Nevers er kjellerne kalde.

Sommer som vinter. Byen ligger
ved en elv som heter Loire.

-Jeg kan ikke forestille meg Nevers.
-Nevers: 40 000 innbyggere.

Bygd som en hovedstad.
Men et barn kan gå rundt hele byen.

Jeg er født i Nevers.

Jeg vokste opp i Nevers.

Jeg lærte å lese i Nevers.

Og det var der...
jeg fylte tjue år.

Og Loire?

På den elven er det
ingen båttrafikk, den er alltid tom-

-på grunn av sitt uregelmessige
løp og sine sandbanker.

I Frankrike synes man
at Loire er en meget vakker elv.

Fremfor alt på grunn av
lyset.

Det er så enormt mildt...
Hvis du bare visste.

Når du er
i kjelleren, er jeg død.

Du er død.

Og...hvordan skal man
holde ut en slik smerte!

Kjelleren er liten. Veldig liten.

Marseillaisen over hodet mitt...

Den er øredøvende!

Hendene kan ikke brukes
til noe i kjelleren.

De skraper og krafser på veggene-

-til de begynner å blø.

Det er alt man kan gjøre
for å føle seg litt bedre...

...og for å minnes.

Jeg likte blod
etter å ha smakt på ditt.

Samfunnet brer seg ut over
mitt hode. I stedet for himmel, da...

Jeg ser dette samfunnet gå,
fort på hverdagene...

...langsomt på søndagene.

De vet ikke at jeg er i kjelleren,
det påstås jeg er død.

Død langt unna Nevers.

Min far foretrekker det, jeg er jo
vanæret. Min far foretrekker det...

-Skriker du?
-Ikke i begynnelsen.

-Jeg roper på deg, stille.
-Men jeg er død.

Jeg roper på deg enda du er død.
Så, plutselig en dag, skriker jeg.

Jeg skriker veldig høyt, som en døv.

Da plasserer de meg i kjelleren
som straff.

-Hva skriker du?
-Ditt tyske navn. Bare ditt navn.

Jeg har bare ett minne igjen,
ditt navn.

Jeg lover å ikke skrike mer,
og da får jeg komme opp igjen.

Jeg holder ikke ut lenger,
så hett begjærer jeg deg.

-Er du redd?
-Overalt. I kjelleren, på mitt rom...

-For hva?
-For aldri å få se deg mer.

Aldri!

En dag fyller jeg tjue år.
I kjelleren.

Moren min kommer
og sier at jeg er tjue år.

-Moren min gråter.
-Spytter du din mor i ansiktet?

Ja.

-Drikk.
-Ja.

Etter det vet jeg ikke mer.
Jeg vet ikke mer...

De er veldig gamle og fuktige
kjellerne i Nevers, sa du?

Ja, fulle av salpeter.

Av og til kommer en katt inn og
titter. Den er ikke slem.

Jeg vet ikke mer,
siden vet jeg ikke mer.

Hvor lenge?

En evighet.

Så ung jeg var en gang.

Om nettene tok mamma meg med
ut i hagen.

Hun ser på hodet mitt. Hver natt
ser hun nøye på hodet mitt.

Hun våger fortsatt ikke
å nærme seg meg.

Bare om nettene kan jeg se
på torget, og da gjør jeg det.

Det er enormt.
Det bøyer seg på midten.

Ved daggry kommer søvnen.

Regner det av og til?

Langs veggene.

Jeg tenker på deg,
men jeg sier det ikke lenger.

Gal.

Jeg er gal av kjærlighet
til deg!

Men håret mitt vokser ut igjen. Hver
dag kjenner jeg på det med hånden.

Jeg bryr meg ikke, men likevel...
Håret mitt vokser ut.

Skriker du, før kjelleren?

Nei, jeg kjenner ingenting.
De er unge.

De klipper av meg alt håret. De ser
det som en plikt å gjøre det.

-Skjems du overfor dem, min elskede?
-Nei, du er død.

Jeg er for opptatt av å lide.
Det mørkner...

Jeg hører bare
lyden av saksen mot hodet mitt.

Det gjør
din død litt, litt mer utholdelig.

Som...
Jeg kan ikke forklare det bedre...

...som stenveggene for neglene...
Sinnet...

For en smerte! For en smerte
i hjertet! Det er helt vanttig!

De synger
Marseillaisen overalt i byen.

Det mørkner.
Min elskede er Frankrikes fiende.

Noen vil vise meg frem i byen.

Fars apotek er stengt
på grunn av vanære.

Jeg er alene.

Noen ler.

Om natten går jeg hjem.

Så en dag forlater du evigheten,
min elskede.

Ja.

Det tok tid. De sier
at det tok veldig lang tid.

Klokken seks om kvelden slår
kirkeklokkene i Saint Etienne.

Sommer som vinter.
En dag hører jeg dem faktisk.

Jeg husker at jeg har hørt dem før.

Mens vi elsket,
mens vi var lykkelige.

Jeg begynner å se. Jeg husker
at jeg har sett, før.

Før, mens vi elsket,
mens vi var lykkelige.

Jeg husker. Jeg ser blekket.
Jeg ser dagen.

Jeg ser mitt liv, din død,
mitt liv og din død som fortsetter.

Og at skyggen ikke lenger
når hjørnet i rommet mitt så fort.

Og at skyggen ikke lenger
når hjørnet i kjelleren så fort.

I halv 7-tiden.

Vinteren er slutt.

Det er grusomt!
Jeg begynner å huske deg dårligere.

Ta glasset. Hjelp meg med å drikke.

Jeg begynner å glemme deg.

Jeg skjelver ved tanken på
å ha glemt så mye kjærlighet.

Mer!

Vi skulle treffes
klokken 12 ved kaien.

Jeg skulle reise bort med ham.

Da jeg kom til kaien klokken tolv,
var han ikke helt død ennå.

Noen hadde skutt fra en hage.

Jeg ble ved kroppen hans
hele dagen.

Og hele natten som fulgte.

Morgen etter kom de
og hentet ham med en lastebil.

Det var den natten
Never ble befridd.

Klokkene i Saint Etienne-kirken
ringte og ringte!

Han ble litt etter litt
kald under meg.

Så lang tid han brukte på å dø!

Når? Jeg vet ikke helt lenger.

Jeg lå oppå ham...

Øyeblikket da han døde,
gikk meg faktisk forbi...

For i det øyeblikket,
og selv etterpå...

Ja, selv etterpå kan jeg si...

...fant jeg slett ingen forskjell
mellom den døde kroppen og min.

Mellom den kroppen og min
kunne jeg bare finne likheter...

...skrikende likheter!
Det var min første kjærlighet!

Så en dag skrek jeg igjen,-

-og de plasserte meg i kjelleren.

Den var varm...

I det øyeblikket tok jeg nok
skrittet ut av ondskapen.

Jeg skriker ikke lenger.
Jeg kommer til fornuft igjen.

Nå har hun kommet til
fornuft igjen, sier de.

En natt, en helligdag...
får jeg gå ut.

Det er ved Loirestranden,
det er daggry.

Folk går forbi på broen, flere
eller færre, avhengig av tidspunktet.

På lang avstand...ingen.

Like etter sier mor at jeg må
reise om natten til Paris.

Hun gir meg penger.

Jeg reiser til Paris
på sykkel om natten.

Det er sommer.
Nettene er behagelige.

Idet jeg når Paris etter to dager,
står det om Hiroshima i alle aviser.

Håret mitt har fått anstendig lengde.
Jeg er ute på gatene blant folk.

Det er fjorten år siden.

Selv
med hendene husker jeg dårlig.

Smerten husker jeg litt av.

-I kveld?
-I kveld husker jeg.

Men en dag husker jeg ikke...

...noe overhodet...

I morgen på denne tiden er jeg
tusenvis av kilometer unna deg.

Din mann...
Kjenner han til denne historien?

-Nei.
-Så da er det bare jeg?

Ja.

Det er bare jeg som vet det!
Bare jeg.

Hysj!

Så deilig det er
å være sammen med noen iblant!

Ja.

Fortell mer.

Snakk!

Om noen år, når jeg
kommer til å ha glemt deg...

...og andre historier som denne...

...kommer til å finne sted,
for vanens makt er stor...

...kommer jeg til å huske deg som
glemselen av...selve kjærligheten.

Vår historie vil jeg betrakte som det
uhyggelige i å glemme, det vet jeg.

Tar aldri natten slutt i Hiroshima?

I Hiroshima tar den aldri slutt.

Så godt jeg liker byer der det
alltid fins folk som er våkne...

...om natten, om dagen...

Man må unngå å tenke på
vanskelighetene i tilværelsen iblant.

Ellers blir det
fullstendig uutholdelig.

Gå fra meg.

Det er ikke daggry ennå.

Nei. Det er trolig at vi kommer til å
dø uten å ha møtt hverandre igjen.

Ja, det er trolig.

Bortsett fra... Om det en dag...
krigen...

Ja. Krigen...

Man tror at man vet...
men nei.

Aldri...

I Nevers hadde hun
en tysk ungdomskjærlighet.

Vi reiser til Bayern,
min elskede, og gifter oss.

Hun reiste aldri til Bayern.

Måtte de som aldri reiste til Bayern,
våge å tale med henne om kjærlighet.

Du var ikke helt død ennå.
Jeg har fortalt om oss.

I kveld bedro jeg deg med
en ukjent. Jeg fortalte om oss.

Du skjønner,
det gikk å fortelle.

På fjorten år hadde jeg ikke fått
tilbake lysten på umulig kjærlighet.

Siden Nevers...

Se hvordan jeg glemmer deg!
Se hvordan jeg har glemt deg!

Jeg skal bli i Hiroshima
sammen med ham.

Hver natt i Hiroshima...

Jeg skal bli her. Her!

Bli i Hiroshima.

Det er helt klart
at jeg blir i Hiroshima.

Sammen med deg.

Å, så ulykkelig jeg er!

Dette ventet jeg overhodet ikke,
skjønner du...

Gå din vei!

Umulig å forlate deg!

Bli i Hiroshima med meg.

Han kommer til meg
og tar meg om skuldrene...

Han kommer til å kysse meg.
Han kysser meg, og jeg er fortapt.

Jeg møter deg, jeg minnes deg.

Denne byen
var skapt for kjærlighet.

Du var skapt
for nettopp min kropp.

Hvem er du? Du dreper meg.

Jeg sultet.
Hungret etter utroskap...

...ekteskapsbrudd, løgn...

...og døden,
siden tidenes begynnelse.

Jeg ante at du ville
hende meg en dag.

Jeg ventet på deg,
utålmodig uten grenser...Rolig...

Sluk meg. Vansir meg
til en avbildning av deg...

...så ingen etter deg overhodet kan
forstå grunnen til et slikt begjær.

Vi skal være alene,
og natten skal aldri ta slutt.

Dagen kommer aldri mer til
å gry for noen, noensinne.

Aldri mer... Endelig.

Du dreper meg igjen...
Du gjør meg godt.

Vi skal gråte over den døde dagen,
innsiktsfullt og med god vilje.

Vi vil ikke få annet å gjøre enn
å gråte over den døde dagen.

Tid kommer til å svinne hen,
kun tid.

Og tid kommer.

En tid da vi ikke lenger kan sette
et navn på det som forener oss.

Navnet viskes etter hvert
ut fra vårt minne...

...senere kommer det
til å forsvinne helt.

Kanskje er det...
mulig at du blir?

Du vet at det er enda mer umulig
enn å skilles.

-En uke?
-Nei.

-Tre dager?
-Til hva?

-Å leve på? Å dø av?
-For å få vite.

Det fins ikke. Heller ikke tid
til å leve på eller dø av.

Så jeg gir blaffen i det.

Jeg hadde foretrukket
at du døde i Nevers.

Jeg også.
Men jeg døde ikke i Nevers.

Nevers som jeg hadde glemt.

Jeg har lyst til å se deg
igjen i kveld.

Jeg brente deg ned
hver natt i måneder...

...mens min kropp brant
ved minnet om ham.

...mens min kropp brant
ved minnet om deg

Jeg vil gjerne se igjen
Nevers, Loire...

Nièvres vakre popler...
jeg lar dere synke hen i glemsel...

Banale lille historie, jeg lar deg
synke hen i glemsel.

En natt uten deg...og jeg ventet
på morgengry som en befrielse.

En dag uten hans øyne...
Og hun dør. Lille pike i Nevers.

Lille tøs i Nevers...

En dag uten hans hender,
og kjærligheten blir ulykke...

Lille ubetydelige pike,
død av kjærlighet i Nevers.

Du tvangsklipte, jeg lar deg synke
hen i glemsel. Banale historie...

Som med ham kommer glemselen til
å begynne med øynene. Likedan...

Siden, som med ham, kommer
glemselen til å nå din stemme.

Siden, som med ham, kommer
den til å beseire deg, fullstendig.

Litt om gangen.
Du kommer til å bli en sang.

-Hvem er hun?
-En fransk kvinne.

Hva er i veien?

Hun kommer snart til
å forlate Japan.

Vi er lei oss over å skilles.

Er De alene?

Har De noe imot
å snakke litt med meg?

Det er sent til å være alene.

Kan jeg sette meg ned?

Er De bare på besøk i Hiroshima?

Liker De Japan?

Bor De i Paris?

Umulig å ikke komme.

Jeg kommer til å glemme deg!
Jeg glemmer deg alt, ser du det!

Hi-ro-shi-ma.

Hiroshima...
Det er ditt navn.

Det er mitt navn. Ja.

Ditt navn...ditt eget navn
er Nevers. Nevers i Frankrike.
