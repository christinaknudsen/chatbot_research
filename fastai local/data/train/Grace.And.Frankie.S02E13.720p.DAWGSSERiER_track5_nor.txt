
Ikke glem Babe.

Hun sa jeg skulle få den tilbake,
men ikke at hun kom til å være i den.

Bra spøk, Babe.

For en vakker minnestund.

Ja. Den var litt snål også.

Jeg likte selve tanken bak det å legge
hånden min på naboens hjerte, men...

Det virket som fyren ved siden av meg
likte det godt.

Slik endte det altså.

Hun blir båret rundt i en kanne
kjøpt på loppemarked.

Ja, jeg er også lei meg.

Det er ikke bare Babe.

Phil?

Ja, det også. Men...

Jeg vet ikke helt.
Det er liksom hele livet mitt.

Døden får gjerne folk til
å føle det sånn.

Ja, men... Babe slukte livet.

Hun firet aldri på kravene.

Helt til det siste.

Hun visste alltid hva hun ville
og var ikke redd for å gjøre det.

I motsetning til meg
som ennå ikke vet hva jeg vil.

Gosj, jeg vet dette er en viktig samtale,
men se! Gaver!

De er fra Babe!

Typisk Babe å gi deg en gave
som takk for at du drepte henne.

"Kjæreste Frankie, det ble meg fortalt
at disse penslene er akkurat de samme

Picasso brukte til å male Guernica.

Hvis det viser seg å ikke stemme,
skal du vite

at jeg nøt å ligge med to spanjoler
for å få tak i dem.

Postkortet er uansett det viktigste."

Herregud! Herregud!

UTSTILLING - FRANKIE B.

"Jeg har leid galleriet,
du må bare fylle det.

Du har én måned på deg.
Sett i gang, snuppa.

Masse kjærlighet
og min evige takknemlighet.

Bokstavelig talt,
min evige takknemlighet.

Klem, Babe."

Dette er virkelig søtt gjort.

Hva fikk du?

La meg se.

Du får noe inspirerende og kunstnerisk...
og jeg får en vibrator?

Kanskje det er din malepensel, Grace.

"Kjæreste Grace,

dette er enda bedre enn å drikke,

og du blir ikke pløsete
i ansiktet av det.

Og den kommer ikke til
å knuse hjertet ditt. Klem, Babe."

Det er en bra vibrator.

Er det?

Mye bedre enn de med trekkmotor.

Føles som om man bruker motorsag.

Enig. Kan ikke fordra dem.

Ha! De finnes ikke!
Det var et lurespørsmål!

Det var ikke noe spørsmål.

Spørsmålet er:
"Har du noensinne brukt en?" Svar: "Nei."

Jeg bruker... andre ting.

Bortsett fra penisen til en mann,
hva har du brukt?

Penisen til en mann.

Du har aldri brukt vibrator!
Det forklarer så mye.

Hør her, søster.
Slå på den greia og sett i gang.

Jeg må også sette i gang,
for jeg skal ha utstilling om fire uker.

Den minner litt om en mikrofon.

Den får deg til å synge.

Herregud, hvordan skal man
kunne lese dette?

"Kan vaskes i oppvaskmaskin."

Vel, det er jo alltids noe.

"Sett i gang, snuppa" - Babe.

Vet du hva mer Thoreau sa?

"Ingen mann er så fattig
at han må sitte på et gresskar."

Så de var ikke gullkorn alle sammen.

Som kunstner har jeg bommet noen ganger,
jeg òg.

Men dette... Du er det reneste gull.

Å, gudinnene skal vite at
selv når du er død,

er du mer moro å være sammen med
enn "Grev Drinkula" der borte.

Takk for at du minnet meg på
at jeg er kunstner.

Du har noe på nesa.

Sol! Det er Frankie,

artisten tidligere kjent som kona di.

Ja, deg husker jeg.

Hun stillferdige.

Som kastet maling
på pelsjakken til Burt Reynolds.

Hva kan jeg gjøre for deg?

Først må jeg fortelle at
jeg skal ha kunstutstilling om tre uker

på Lotus Gallery, fra 19 til 21.
Det blir vin og ost.

Det er en retrospektiv utstilling
med nye arbeider.

Gratulerer. Det er fantastisk.

Vet det.

Og i en Frankie B. retrospektiv utstilling
må Hitler's Circumcision være med.

Det skjønner jeg hvorfor du sier.

Så jeg trenger K. Loggins' kontaktinfo.

Vet du,
Kenny Loggins er ikke lenger vår klient,

og han er veldig privat av seg.

Jeg vet ikke om jeg vil du skal ringe ham.

Så ring ham du, da.

Sol, dette er viktig.

IKKE SI NOE!

Han må komme.

Det er han som gjorde meg til
en ekte kunstner.

Jeg tror du tillegger Kenny
altfor stor makt.

Det er ikke det å selge et maleri
som gjør deg til kunstner.

Si det til skattemyndighetene.

- Men...
- Ring Kenny!

Takk og farvel.

Du skal vel ikke si det til henne?

Jo. Det ser jeg.

Har jeg noe valg?

Hva med ikke å si noe?

Hvilken del skal jeg ikke si?

At det var Larry som tok seg av
Kenny Loggins' skilsmisse?

Eller at han ikke kjøpte maleriet?

- Begge deler.
- Jeg har så dårlig samvittighet.

Det trenger du ikke!
Du gjorde det fordi du er snill.

Hun hadde det vanskelig,

og det var den beste gaven hun kunne få.

Hun har brifet med den historien
i årevis.

Den gjør henne fortsatt glad.
Ikke si noe, da.

Men hun gir seg ikke
før hun får tak i maleriet.

Hun har sendt seks tekstmeldinger
siden vi la på,

- og i alle står det "Kenny Loggins".
- Hør her:

Gå ut i garasjen, hent det frem.

Si at han ga det tilbake,
og at hans hilser.

Jeg vet ikke helt.

Bare si at Kenny Loggins gir
maleriet hennes tilbake

fordi alle har en "Footloose".

Jeg vet ikke helt.

Grace. Det foregår spennende ting
i atelieret mitt.

Du har ikke edderkoppløp igjen, vel?

Jeg er som en virvelvind av kreativitet.

Jeg er en fuego.

Jeg har gitt liv til et verk som kanskje
er bedre enn selv Hitler's Circumcision.

Som du vel husker...

"Er i mr. Kenny Loggins' private samling."

Men dette vet du ikke:
Han kommer på åpningen.

- Gjør han?
- Etter at jeg spør ham.

Han er samler og fan.
Det har han vært siden...

"Han så det på Sols kontor
og kjøpte det på flekken."

Ja, men du får ikke fram energien i det.

Hva har skjedd? Falt du?
Du burde ha skreket.

Er den brukket? Å, herregud.

Hvorfor skrek du ikke?
Var det du som skrek i natt?

Det er ikke noe å bry seg om.
Den må bare hvile litt.

- Hvile? Fra hva da?
- Fra ting hender gjør.

Er dette et forhør, eller noe?

Jeg gjør hånd-ting. Jeg liker å vinke.

Hva er det du skjuler?

Jeg er kjempegod på følelser,
og du er i forsvarsposisjon.

Er jeg ikke!

Det jeg ikke skjønner,
er at du sier du har vondt i hånden,

men så har du roser i kinnene.

Vent litt.

Du har ikke gjort hånd-ting,
du har utført håndjagere.

På deg selv!

Fortell!

Vel, det var...
Frankie, se! En drone!

Helvetes jævler!
Hent T-skjorte-kanonen min!

- Hei! Å, kaken min.
- Hei.

GRATULERER MED 8-ÅRSDAGEN BUD!

Ikke morsomt.

Det er fælt å være skuddårsbarn.

Jeg hørte om det hver bursdag
som ikke kunne deles med fire.

Og så leste jeg den forferdelige
novellen din, Det siste skuddårsbarnet.

Det er en kort roman.

Det er ikke til å tro
at du alt er åtte år gammel.

- Tro det.
- Du er så høy.

Hei, mamma. Det var leit å høre om Babe.

Takk, vennen.

Jeg skulle ønske
alle mine venner var døde,

men det må være trist
når det faktisk begynner å skje.

Det er ikke den beste delen av livet.

Og likevel trener du skranke
til neste olympiade.

Det er bare leddgikten.

Jeg har begynt med kalligrafi igjen.

Bra du har noe å gjøre.

Jeg må gå og kødde litt med Bud.

Budlas.

Håper du liker gaven,
butikken var tom for pubertet.

Var den? Vel, den samme butikken...

sa du er ei hurpe.

Det er derfor jeg handler der.

Å, for et trist selskap.

Gratulerer med dagen, Bud.

Hallo. Tok du med maisbrød?

Kalligrafi.

Når begynte du med kalligrafi?

Da du tok meg med for å se grunnloven,

og jeg sa: "Å, så pent."
Hva er alt dette?

Vi har gått gjennom en masse ting,
og vi skal flytte til et mindre hus,

så jeg la til side noen ting
jeg trodde du kanskje ville ha.

Så omtenksomt av deg. Tusen takk.

Jeg er en omtenksom mann.

Med visse unntak.
Så, hva er det i dem?

Aner ikke. Jeg ba Hildy legge det i esker.

Fikk du hushjelpen til å pakke dem?

Hvordan skal jeg vite hva du vil ha?

Å, jeg vet ikke helt.
Kanskje det å ha vært gift med meg

i 40 år hadde gitt deg en anelse?

Har du snakket med ham?

Faktisk har jeg det. Og...

jeg fikk tilbake maleriet ditt!

Det gjør fortsatt sterkt inntrykk.

- Kan jeg få nummeret hans nå?
- Hvorfor det?

Han vil komme.

Og jeg vil at han skal skryte litt.

Og så vil han sikkert ha
et Frankie B.-maleri til.

Han skal få VIP-behandling:
Som min største mesen

får han en overraskelsespose
med Skittles og en fløyte.

Jeg skal spørre ham på dine vegne.

Men du kommer ikke til å selge det inn.
Han burde høre det fra meg.

- Jeg skal jobbe med saken.
- Klokka går, kompis.

Der er du!
Hvordan føler du deg? Er du sulten?

Hvile litt? Tørst?

Nei! Ikke mer væske.
Bare absorberende mat. Kjeks. Møbelstopp.

Hvor er Mitch?

Han er på rafting med studiekamerater.

Å, bra. Guttetur.

Høres absolutt ikke ut som
han ligger med andre kvinner.

Nei, alt blir bra.
Jeg snakket med ham.

Han trengte bare litt tid alene
før dritten kommer.

- Drittungene.
- Det var godt å høre.

- Det var godt å si det.
- Jeg må dit.

Nei, jeg må dit igjen.

Jeg går opp.

Hei, Mallory,
hva er det som foregår med Mitch?

Ikke noe.

Jeg var litt paranoid
og trodde han var utro,

men alt er i orden nå.

- Vil du snakke om det?
- Nei takk, det går bra.

- Sikkert?
- Ja, pappa og Sol var til stor hjelp.

Jeg har jo mye erfaring på området.

Du vet hva de sier:

"Man får bedre råd fra jukseren
enn den lettlurte."

Jeg mente det ikke på den måten.

Å, jeg vet hva du mente.

Hallo, er dette Barney's BBQ Hut?

Hei, Jeff. Du får sikkert dette spørsmålet
ofte, men jeg leste i en artikkel

at Kenny Loggins spiste
på restauranten din høsten 1988.

Vet du hvordan man kan få kontakt med ham?

- Hei, mamma.
- Jeg snakker i telefonen.

Jeff? Hallo? Hallo?

Hva skjer?

Jeg vil be om en tjeneste.

- Jeg passer ikke på firfirslen din.
- Nei, det gjelder ikke Spencer.

Bud får besøk av ei jente denne helgen,
og...

Du vil jeg skal late som jeg er
kjæresten din for en dobbel-date.

Skjønner. Jeg kan vel
hente fram det gamle hippieskjørtet mitt.

Nei. Ikke det. Aldri det.

Jeg tenkte at, siden du ikke skal noe,

så kunne jeg bo hos deg.

La dem være alene litt,

så får vi litt mamma-Coyote-tid sammen.
Filmer. Puslespill.

Som sist jeg bodde hos deg,
men uten abstinenser.

Vel...

Jeg ville spurt pappa,
men de har så mye på gang nå.

Du og Grace slapper jo bare av.

Vel, det burde gå greit.

Slutt å unngå meg, mann!
Jeg må ha Kennys nummer.

Hvorfor kontakter du ham ikke
via nettsiden hans?

Han har da ingen nettside!
Han bor på gård!

Jo da. Han har en nettside.
Ser du? Har den her.

Man kan kjøpe Kenny Loggins' Zinfandel.

Du kan ikke det. Men han vil sikkert
gi bort en kasse til utstillingsåpningen.

- Få telefonen.
- Nei!

Du! Det er telefonen til Bud.

Nå blir han kjempesur.

Frankie, kan jeg snakke med deg
på tomannshånd?

Prøv å forholde deg rolig,

og husk at jeg gjorde det
for å gjøre deg glad.

Hva gjorde du?

Det finnes ingen Kenny Loggins.

Det gjorde det aldri.

Det var meg.

Jaså, Sol? Skrev du "Higher Love"?

Det var Steve Winwood.

Hvem pokker er det?

Jeg prøver å fortelle deg at Kenny Loggins

ikke kjøpte maleriet ditt.

Jeg fant på hele greia.

Hva?

Du strevde sånn med kunsten.

Keramikkovnen din eksploderte.

Du trodde du holdt på å bli fargeblind.

Jeg ville gi deg en opptur.

Kenny Loggins så aldri
maleriet mitt engang?

Jo da!

Han kom inn på kontoret vårt,

og jeg husker tydelig
at han så på det og sa "hm".

Det var ikke den slags "hm"
man ville ha forventet

når noen ser et portrett av Hitler
på et advokatkontor.

Det betød helt klart
at han syntes det viste talent.

Jeg har fortalt alle om det maleriet, Sol.

Det var hele livet mitt.

Det var det eneste jeg hadde
å klamre meg fast til.

Det var det eneste som fikk meg til å tro
jeg var en ordentlig kunstner.

Vent. Skal du gå?

Jeg beklager, men ja, jeg tror det.

Men jeg blir jo ikke ni før om fire år.

Jeg vet det, men jeg er lei meg,
og tid er kun en illusjon.

Hva kan være så ille
at du drar fra festen min?

For å være helt ærlig
fortalte faren din noe...

Jeg vil ikke høre om det.

De to siste årene har handlet om
faren og moren min,

og jeg vil at én dag skal handle om meg.

Det skjer bare én gang hvert fjerde år.

Du har helt rett. Gi meg en klem.

- Spre dere!
- Herregud.

- Nå igjen?
- Det tar aldri slutt!

Noe er veldig galt her.

Hvordan drikker man disse greiene?

Vanligvis uten sukker langs kanten.

Det er en dårlig måte
å få i seg oliven på.

Alt i orden?

Nei, overhodet ikke. Fælt. Grusomt.

Vil du snakke om det?

Nei. For hvis jeg begynner,
klarer jeg ikke å slutte.

Da ødelegger jeg selskapet,
og det er allerede ute å kjøre.

Hvis det får deg til å føle deg bedre,
viser det seg at den som har

mest respekt for meg i familien,
er den gamle hushjelpen.

Du tok visst skikkelig i.

For å være helt ærlig kjente jeg
leddgikten etter et halvt minutt.

Jeg ignorerte smertene.

Fullførte løpet.

Kanskje det er teknikken din.

Gjør du... sånn som dette?

Harde støt, liksom?

Eller streifer du litt rundt
og smetter den inn litt på skrå?

Det finnes sånne som har
en liten greie som...

som kan brukes for seg selv.
Den er...

Hva med vertikalt?
Er det det du er ute etter?

Problemet er ikke vinkelen.
Det er måten man holder den på.

Inni her. De greiene er ikke designet
for eldre kvinner.

Hvorfor må alt gjøre vondt i vår alder?

Prøv en annen.

Kanskje du bare ikke har funnet
den riktige ennå.

Jeg lette. På nettet. Fant ingenting.

Vennen min Clifford elsker å strikke

og har hender som en bukett
med råtne gulrøtter.

Han bruker strikkepinner i bambus
med myk gummi utenpå.

Skal jeg bruke strikkepinner?

Hvor er kjæresten din?

Jeg liker ham.
Hvorfor skulle jeg ta ham med hit?

"Til Grace. Jeg tenker på deg.
Kjærlig hilsen Robert."

"Gratulerer med bryllupsdagen.
Til Grace, kjærlig hilsen Robert."

"Leit at du har en dårlig dag.

Kjærlig hilsen Robert."
"Bare fordi. Kjærlig hilsen Robert."

"Til Grace. Gratulerer med dagen."

"Takk for hjelpen. Kjærlig hilsen Robert."

"Jeg savner deg òg.

Kjærlig hilsen Robert."
"Kjærlig hilsen Robert."

"Gratulerer. Du vant."

- Dette kommer ikke til å gjøre vondt.
- Bra gjort, Sol.

Bra gjort.

Seriøst?!

Dem hadde jeg helt glemt.

Hvorfor gjorde du dette?

Så jeg var forberedt på enhver situasjon.

Hvis jeg hadde en dårlig dag,
lette du i esken

etter en gave du hadde kjøpt
mange år tidligere?

Ja. Bortsett fra at de lå i en skuff før.

- Helhetsbildet, Robert.
- Å, så fine.

Jeg skjønner ikke problemet.

Problemet er at du ikke forstår problemet.

- Jeg gjør ikke det.
- De er ikke personlige!

De føles som en boks med godbiter
til en hund!

Du vil altså ikke ha noen av disse?

De er absolutt personlige.

Jeg plukket ut hvert eneste ett
med deg i tankene.

Fra butikken du liker.

Det spiller ingen rolle
hvor du kjøpte dem.

- Det er hvorfor du kjøpte dem.
- Jeg gir opp.

Kjøper jeg ingen gaver, blir du sur.
Kjøper jeg gaver, blir du sur.

- Det er ikke de eneste alternativene.
- Nei, det er ikke det.

- Ville du gjort dette mot Sol?
- Nei, det ville han ikke!

Ikke bland meg oppi dette.

Ville du kjøpt 30 par sko til ham?

Trodde ikke det, nei.

Jeg pleide å tenke: "Herregud, så snilt.

Robert dro og kjøpte noe til meg
fordi han visste jeg var lei meg."

Eller: "Robert kjøpte noe fint til meg

fordi han visste jeg hadde rett,
og han tok feil."

Men sånn var det ikke.

Det var ikke til meg. Det var til deg!

Så du ikke måtte ha med meg å gjøre.
Så du ikke måtte tenke på meg.

Vi kranglet, og så ga du meg en gave
fra lageret ditt.

Jeg pleide å tro du ga meg gaver
fordi du ikke likte å snakke.

Men det var så jeg skulle være stille.
Håndtere meg, kontrollere meg.

Aldri, ikke en eneste gang,
var det fordi du elsket meg.

Jeg forsto meg ikke
på ekteskapet vårt før nå.

Herregud, Grace. Vi er skilt.
Har vi ikke lagt dette bak oss?

- Jeg har ikke det, nei.
- Hvor kommer dette fra?

Jeg blir fortsatt behandlet
sånn jeg ble i 40 år,

og jeg har ikke tenkt
å ta til takke med det mer.

Ikke jeg heller.
Jeg har magen full av raseri og martini.

Sol løy til meg om Kenny Loggins.
Han kjøpte ikke maleriet mitt.

Jo!

Vi har hørt det en million ganger.

Ja. "Han så bildet på kontorveggen
hos pappa..."

Nei! Det er løgn! Alt var løgn!

Du kan ikke sammenligne den løgnen
med mine andre løgner.

De andre løgnene var for egen
vinnings skyld. Denne var for deg.

- Så sjenerøst av deg.
- Kom igjen, Frankie.

- Nei. Du ydmyket meg.
- Jeg prøvde jo bare å hjelpe!

Jeg hadde tro på deg og ville
du skulle ha tro på deg selv.

Hvis du hadde tro på meg,
hadde du ikke pumpet meg full av sprøyt.

Hensikten var jo god.

Det er den alltid når han lyver.

Han mener visst
jeg er et barn som må dulles med.

Ok, alle sammen. La oss...

La oss trekke pusten.

Jeg vet dette suger,
men pappa hadde hjertet på riktig sted.

Hva med mitt hjerte?

Er det noen som skjønner
hvorfor jeg er skikkelig gramma?

Ja, jeg. Tror jeg. Hva betyr "gramma"?

Dritforbanna.

Da skjønner jeg det,
for jeg er skikkelig gramma, jeg òg.

Sol lurte henne jo av kjærlighet.
Hvorfor gjorde du det?

Å, stemmer det. Effektivitet.

Greit. Dra meg for retten.
Jeg vil gjerne høre anklagen:

"Herr dommer, min eksmann er veldig slem,
for han kjøpte gaver til meg."

I svære kvanta! Som man kjøper dopapir!

Er du ikke litt vel streng nå, mamma?
Han tenkte jo på deg.

Bare fordi de tror de var snille,
betyr det ikke at de var det.

For å få det avklart...
Det er fritt fram med alle smykkene?

Skjønner du ikke
hvor respektløst det du gjorde, var?

Du oppfører deg som om jeg prøvde
å såre henne når det var stikk motsatt.

Jeg krenket henne ikke,
jeg tilsidesatte henne ikke.

Ikke det? For "henne" befinner seg i
dette rommet, og du kaller henne "henne".

Det får henne til
å føle seg litt tilsidesatt.

Jeg kan ikke tro
at du av alle mennesker...

Ja, du, ja... snakker om å være
respektløs overfor moren vår.

For vi hadde nemlig orkesterplass
under fylle-tiraden din.

Du er dårlig til dette.
Dårlig til å roe folk ned.

Jeg mente ikke det jeg sa.
Jeg var sint, men mente det ikke.

Det sverger jeg på. Jeg er så lei meg.

- Jeg godtar unnskyldningen din.
- Jeg er så lei meg.

Men det betyr ikke at jeg ikke er
skikkelig gramma på dere andre.

- Hva har vi gjort?
- Du!

Du behandlet meg som en gammel dame
som holdt på å miste vettet

og ikke burde ha lov til å kjøre bil.

Jeg er bare en lettlurt dåre
som ikke kan tenkes å ha noen gode råd.

- Og du!
- Herregud.

Du hyret meg ikke,
fordi jeg ville overskygge deg.

Men jeg ga deg den første nye ideen
Say Grace har hatt siden du tok over...

Vi ga deg den første ideen,
og det har du aldri erkjent.

Du tok æren for det
og kastet Frankie på dynga.

Prøv å gjøre forretninger
med henne, mamma.

Kanskje jeg skal gjøre det.
Jeg skal gjøre det.

- Jeg gjør det!
- Gjør du?

Vi snakket om det.

Det gjorde vi!

- Hva gjør vi?
- Jo, det skal jeg fortelle deg. Vi...

Vi lager vibratorer
for kvinner med leddgikt.

Ja! Vibratorer! Flott!

Kan ikke vannet mitt gå nå?!

Jeg fikk blackout.

Bli voksne!
Eldre kvinner onanerer også.

- Mamma, da!
- Og vi har vaginaer.

Hvorfor må noen, hver gang
vi spiser sammen, nevne mors dåse?

Bare si "mus" som en voksen.

Jeg tviler på at det finnes et marked

for vibratorer
for gamle damer med leddgikt.

Det finnes. Jeg har store smerter.

Det tar mye lengre tid
for oss å komme, Sol.

- Slemt.
- Hun har rett.

Blodet flyter ikke like lett,
kjønnsorgansvevet...

- Slutt.
- Er mer ømfintlig.

- Har lest om det.
- Herregud.

Jo mer jobb for å oppnå orgasme,
desto mer irritasjon,

og desto verre blir leddgikten.

Burde ikke eldre kvinner
ha det bedre enn det?

Kan vi ikke kjempe for
onaneringsretten etter lunsj?

Seriøst! Hvordan skal jeg
forklare barna mine

at bestemora deres lager sex-leker
til andre bestemødre?

Det skal jeg fortelle deg, vennen.

Vi lager ting for folk som oss selv,

for vi er lut lei av å bli tilsidesatt
av folk som dere.

Kaster mikken. Nå drar vi hjem.

Hvis dere skal dra,
bør jeg nok bli med dere.

Nei, du får nok tilbringe mamma-Coyote-
tiden din et annet sted,

for hjemme hos oss
skjer det saker og ting.

Hva synes dere om disse?

Ja, jeg tar disse, helt klart.

Babe ville ha vært stolt av oss.

Ikke snakk om Babe
som om hun ikke er her.

Unnskyld. Unnskyld.

Jeg har dårlig samvittighet.
Jeg ødela Buds bursdagsfest.

Men det var litt av en sorti,
eller hva?

Ja, det var det.

Skal vi gjøre den forretningsgreia?

Ja. Vibratorer med behagelig håndtak
og bruksanvisning med stor skrift.

Absorberende, ikke-stygge truser
for kvinner

som har problemer
med ufrivillig urinlekkasje.

"Har du ikke tid til å gå på do?
Drit i det."

Vi burde kalle dem "Drit i dem".

Vi kan gjøre hva vi vil.

Ikke sant, Babe?

- Hun sa "jo".
- Jeg hørte det.

Hvis jeg noensinne
skulle gjøre som Babe...

Det kommer ikke til å skje,
men hvis jeg gjorde det,

ville jeg ha spurt deg.

Og jeg deg.

Avtale.

Babe! Å, faen!
Hjelp meg å sope henne sammen!

- Nei!
- Før vinden tar henne med seg!

Jeg liker ikke å ta på folk
når de er i live engang.

Babe elsker stranda.

Jeg fikk litt av Babe i munnen.

Salt.

Ja, litt...
