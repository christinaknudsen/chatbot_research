

DNA, ditt naturlige talent,
studiet av kunsten,

utviklingen av og hengivelsen til
en estetisk filosofi.

Baller.

Et ærlig begjær for berømmelse,
kjærlighet, beundring,

oppmerksomhet, kvinner,

sex, penger.

Og hvis man vil ta den helt ut
hele kvelden,

må man ha en voldsom ambisjon i seg

som aldri gir seg.

Dette er noen av elementene
som er kjekke å ha

om man plutselig står overfor

åtti tusen hylende rock and roll-fans.

Disse folkene venter på
at du skal dra noe ut av hatten,

ut av lufta,

noe hinsides denne verden,

noe som før de troende samlet seg

bare var et sangdrevet rykte.

Jeg er fra en strandvei-by

der alt har et svakt skjær av svindel.

Det har jeg også.

I 1972 var jeg ikke
en racerbilkjørende opprører.

Jeg hang ikke på gatehjørner.

Jeg spilte gitar på gatene i Asbury Park.

Men jeg hadde fire ess på hånda.

Jeg var ung, jeg hadde ti års

erfaring fra å spille på røffe barer.

Jeg hadde gode musikere og venner

som kjente stilen min,
og jeg hadde et trylletriks.

Jeg er her i kveld for å bevise

at det flyktige og aldri helt troverdige,

særlig i våre dager, "oss" finnes.

Det er trikset mitt,
og som alle gode trylletriks

begynner det med oppbygging.

Jeg har aldri hatt en ærlig jobb.

Aldri gjort tungt arbeid.

Aldri jobbet ni til fem.

Aldri jobbet fem dager i uka
før akkurat nå.

Jeg liker det ikke.

Jeg har aldri vært i en fabrikk,
men det er det eneste jeg har skrevet om.

Foran dere står en mann som har blitt
helt vilt og absurd suksessrik

av å skrive om noe han har:

Absolutt ingen personlig erfaring med.

Jeg diktet opp alt sammen.

Så dyktig er jeg.

Og hvordan?

Dere lurer vel på hvordan
dette mirakelet kom i stand.

Vel...

I begynnelsen...

Et stort mørke lå over vannet.

Som barn hadde man jul,
bursdag, sommerferie,

men resten av livet
var et livløst, svart hull.

Et livløst, svart hull
bestående av lekser, kirken,

skolen, lekser, kirken...

Skolen, lekser, kirken.

Skolen, grønne bønner,

grønne bønner, de jævla grønne bønnene.

Men så kom
et blendende, helliggjort lys,

et menneske, bare et barn,

et barn fra utkanten av byen.

Han var en ny type menneske.
Han delte verden i to.

Plutselig fantes en ny verden.

Den under beltestedet.

Og over hjertet.

En søndagskveld i 1956

i 39 1/2 Institute Street,
i en leilighet uten varmtvann,

og inn i hodet til en sjuåring,

hadde revolusjonen blitt vist på fjernsyn.

Rett under nesen

på makta som om de hadde skjønt hva som skjedde,

og omveltningene omveltningene som skulle følge,

ville de ha slått ned på det.

Eller mest sannsynlig tatt det til seg.

For vi, de uvaskede, de usynlige,
de maktesløse, de unge,

ville ha ønsket mer.

Mer liv.

Mer kjærlighet og mer sex og mer håp.

Og mer sannhet,

og mer makt.

Og mer sjel.

Og aller mest: Mer rock and roll.

Jeg satt med mora mi,
mitt sju år gamle sinn i kok,

stirret inn i ett blått rør,
da moroa skjedde.

Moro, ekte moro.

Den gledesfylte, livsbejaende,
hoftevrikkende,

rumperistende, gitarspillende,

sinn og hjerte-forandrende,
raseutfordrende, sjelsløftende lykken

av en friere tilværelse.

En friere tilværelse
sprengte seg inn i intetanende hjem

over hele USA.

På en vanlig søndag.

Verden var faen meg forandret

på et øyeblikk.

I en svett, våt orgasme av moro.

Alt man måtte gjøre

for å få en smak av det var å ta sjansen på å være seg selv.

Rock and roll-ånden
hadde sluppet ut av lampen,

og han sa at hvis du var

born in the USA,

mine medborgere,
disse følelsene, disse frihetene,

denne moroa var din medfødte rett.

Jeg lyttet, jeg trodde,
og jeg hørte et sterkt kall

til handling.

Jeg studerte min nye helt.

I dag vet jeg at han også
har to armer, to bein og to øyne.

Ja, han er en menneskelig Adonis.

Og jeg er patetisk og ynkelig.

Men det finner jeg ut av.

Det han hadde som jeg manglet,
bar han rundt livet.

Det var gitaren.

Gitaren, eller som faren min sa:
"Den jævla gitaren".

Den jævla gitaren var nøkkelen.

Den var sverdet i stenen,

den var rettferdighetens stav,

og de selger dem på Western Auto i byen.

Tjuefem dollar.

Så jeg tagg og ba mora mi

å leie,
vi hadde ikke råd til å kjøpe,

en gitar fra Mike Deals musikkskole
på South Street.

En lørdag tok jeg den med meg hjem.

Jeg satt på sofaen i stua

og låste opp alligatorskinnkassen,

og åpnet den sakte.

Og opp fra den grønne fløyelen

kjente jeg den søte eimen

av kirsebærtreverkets cocktail av makt,

nytelse, frelse,

drømmer og drømmer og drømmer.

Jeg tok gitartimer, jeg var dedikert.

Jeg tok timer i to hele uker.

Jeg sluttet.

Det var for vanskelig.

Å lære å spille gitar
var ikke bare vanskelig,

men timene var kjedelige!

Bare gi meg
de tre magiske akkordene, takk!

La meg twiste og hyle.

Jeg var sju år gammel
og fikk knapt hendene rundt halsen,

og kunne ikke kaste bort
min mors penger uke etter uke.

Så jeg skjønte fort
at jeg måtte levere den tilbake.

Morgenen den skulle tilbake,
tok jeg jeg den på en siste gang.

Jeg gikk ut i hagen der naboungene var.

Og jeg holdt min første konsert.

Jeg klasket den,
jeg ristet den, jeg ropte,

jeg sang voodoo-tullball.

Jeg brente et hull i plenen.

Jeg ristet på den lille rumpa mi.

Og aller viktigst: Jeg poserte med den.

Det er saker!

Jeg danset med den,
jeg gjorde alt unntatt å spille på den.

Det kunne jeg ikke.

Jeg var elendig, og ungene lo og lo

av hvor dum jeg var.

Vi leverte den tilbake den dagen.

På vei tilbake sammen med mora mi

satt jeg taus i baksetet.

Jeg tenkte.

Jeg var skuffet over meg selv.

Men noe i meg...

Jeg visste at i et lite øyeblikk,

et lite blunk,

foran ungene i den hagen...

Jeg luktet blod.

Det var farvel til New Jersey!

Jeg skal opp i lufta!

Alle har et hat-elsk-forhold til hjembyen.

Det hører til det å vokse opp.

Ta meg.

Jeg er Mr. Born to Run.

Jeg er Mr. Thunder-jævla-Road.

Jeg ble født for å stikke, ikke for å bli.

Mitt hjem, New Jersey, 

er en dødsfelle.

Det er en selvmordstiltale.

Hør på teksten, ok?

Jeg må ut, jeg må kjøre vekk.

Jeg hører hjemme på veien,
jeg lengter etter de hvite stripene.

Jeg skal ta med meg dama mi,
og jeg har fått nok

av dritten de serverer her.

Jeg skal bort, bort, bort, og jeg kommer aldri tilbake.

Nå bor jeg ti minutter fra hjembyen min.

Men... "Born to Come Back"?

Hvem kjøper sånt?

Ingen.

Absolutt ingen.

I hagen vår, et par meter fra verandaen,

sto byens flotteste tre.

Det var en høy og vakker blodbøk.

På solfylte dager
levde jeg under greinene.

Røttene var fort for soldatene mine
og innhegning for hestene mine.

Jeg var den første i nabolaget

som klatret opp til toppen.

Jeg la bak meg en verden

jeg ikke hadde mye til overs for.

I toppen følte jeg vinden i ansiktet

og hadde plassen til å drømme

jeg ønsket meg.

På late sommerkvelder
satt jeg under greinene

med vennene mine, som et kavaleri.

Vi lyttet og lyttet etter isbilens kveldsbjelle.

Og min bestemors røst
som ropte meg i seng.

Jeg bodde på Randolph Street
sammen med min søster Virginia,

hun var et år yngre enn meg,

mine foreldre Adele og Douglas,
besteforeldrene Fred og Alice,

og min trofaste hund Saddle.

Vi bodde et steinkast unna
den katolske kirken,

presteboligen, nonneklosteret,

St. Rose of Lima-gymnaset,
alt sammen

et steinkast unna

over en slette full av ugress.

Jeg vokste opp omringet av Gud.

Omringet av Gud

og slektningene mine.

For vi hadde fettere, tanter og onkler

og bestemødre og bestefedre
og oldemødre og oldefedre,

og alle var stappet inn i fem små hus

på to tilstøtende gater.

Når kirkeklokkene klang,
løp hele klanen opp gaten

for å bevitne hvert eneste bryllup
og hver eneste begravelse

som var som en riksbegivenhet

i vårt lille nabolag.

Min søster og jeg
plukket opp risen etter bryllup,

pakket den inn i papir, tok den med hjem
og sparte på den.

Så løp vi opp gata
og kastet den i neste bryllup.

Og bryllupet etter det.

Og bryllupet etter det.

Vi satt på første rad
og så byboerne i søndagsdressene sine

bære ut en endeløs rekke

av mørke trekasser

som skulle lempes inn i
Freeman's Funeral Homes

lange, svarte Cadillac

for en kort tur

til St. Rose Cemetery Hill
i utkanten av byen.

Og der

lå våre katolske naboer,
Zirilliene,

McNicholasene,
Springsteenene som kom før oss...

De ventet tålmodig på oss.

På søndager,

mens moren vår stelte gravene våre,

pleide min søster og jeg å leke gjemsel blant gravsteinene.

"Tok deg."

Når det regner i Freehold,

når det regner,

dekker fuktigheten i luften hele byen

med lukten av våt kaffegrut
fra Nescafé-fabrikken

ved byens østre grense.

Jeg liker ikke kaffe.

Men jeg elsker den lukten.

Den var betryggende. Den samlet byen.

Som den skramlende teppefabrikken.

Med vanlige sanseinntrykk
fant man et sted her.

Man kunne høre og lukte det.

Et sted der folk levde sine liv,

der de jobbet, der de danset

og der de nøt små gleder
og spilte baseball

og opplevde sorg.

Der de fikk hjertet knust.

Der de elsket,

fikk barn og der de døde.

Og drakk seg fulle på vårkveldene.

Og der de gjorde sitt beste,

det beste de kunne,

for å takle demonene,
utenfor og innenfor,

som forsøkte å rive dem ned og deres hjem, deres familie,

og byen deres.

Vi levde i skyggen av kirketårnet,

krokete velsignet i Guds nåde,
hver og en,

i den hjertestoppende, bukserøskende,

raseopptøyende, frik-hatende,
sjelsrystende, bondske,

kjærlighet og frykt-skapende,

hjerteknusende byen

Freehold i New Jersey.

Faren min jobbet på teppefabrikken
som 16-åring.

Så dro han ut i krigen,
kom tilbake og giftet seg.

Teppefabrikken stengte, så han tok arbeid

på Ford-fabrikken i New Brunswick.

Og han jobbet
på Nescafé-fabrikken i Freehold.

Jobbet på en plastikk-fabrikk.

Han var lastebilsjåfør,
bussjåfør, taxisjåfør.

Han bodde stort sett hjemme,
men hans andre hjem var en bar i byen.

For et barn var barene i Freehold

veldig mystiske tilfluktssteder.

Når man gikk inn på en bar i hjembyen min

kom man inn i mennenes verden.

De få gangene moren min
hentet faren min hjem,

kjørte vi sakte gjennom byen
til vi stoppet

utenfor en enslig, opplyst dør.

Hun så på meg og sa:
"Gå inn og hent faren din."

Jeg ble glad og vettskremt.

Glad fordi jeg hadde fått løyve
fra moren min,

loven,

til å gå inn på baren!

Jeg er et barn!

Men jeg ble redd,

for å gå inn på baren, er å gå inn

i min fars privilegerte,
private og hellige sted.

Han skulle ikke forstyrres
når han var nede på baren.

Alle visste det.

Så jeg gikk inn,

jeg nådde folk til midjen
som en Jack som klatret opp bønnestengelen

til kjempenes land.

Jeg husker bare at mennene
tårnet over meg på vei ut døra.

Langs veggen til venstre

var en rekke med båser
trukket i rødt skinn,

fulle av ektemenn og koner
som drakk etter tur.

De var den harde kjerne av stamkunder

som var der kveld etter kveld, ok?

Til høyre var baren.

En rekke barkrakker med en barrikade
av brede arbeiderrygger

som skålte og lo for høyt.
Og veldig få kvinner.

Jeg sto der,
fortapt i bråket og trengselen,

og sugde til meg den dunkle lukten av øl

og sprit og aftershave,

som for en unge var lukten av voksenlivet.

Det var lukten av manndom.

Jeg ville ha det.

Til slutt fikk noen øye på meg,
og dro meg bort til pappa.

Fra mitt synspunkt var det første jeg så

barkrakkens forkrommede bein.

Så så jeg hans svarte sko, hvite sokker,
mørkegrønne arbeidsbukse,

kraftige bein og rumpe.

Faren min hadde
beina og rumpa til et neshorn.

Buksene hans så alltid ut som
de var strukket,

strukket over beina og rumpa
på en måte ingen kunne fatte.

Det var like før han sprakk.

Jeg så det svarte arbeidsbeltet hans,
den grønne arbeidsskjorta, og ansiktet.

Da jeg kom så langt,
var ansiktet hans rødt.

Rød som en tomat, for han var irsk,

og det han drakk
gikk rett til ansiktet hans.

Han kunne ikke skjule noe
når han kom hjem.

Det var ikke bare rødt, det var...

Det var forvridd også,
til en slags alkoholmaske

laget av Schlitz-øl.

Det var så fremmed for meg som barn at..

Jeg vet ikke!

Men det var skummelt,
og han så over skuldra si,

gjennom sigarettrøyken,
og han så på meg som...

"Jeg har aldri sett deg før."

Jeg fikk ut ordene
jeg var sendt for å levere.

"Mamma ber deg komme hjem."

Jeg hørte: "Gå ut, jeg kommer straks."

Jeg fulgte brødsmulene ut av baren.

Jeg satte meg i baksetet
og informerte mamma...

"Han kommer snart."

Kjærligheten vi ikke fikk
fra dem vi så opp til,

vi etterligner dem.

Det er det eneste vi kan gjøre

for å få nærheten og kjærligheten
vi trengte og begjærte.

Da jeg var ung og lette etter en stemme

som kunne flyte sammen med min, synge
mine sanger, fortelle mine historier,

valgte jeg min fars stemme.

For det var noe hellig ved den for meg.

Da jeg lette etter noe å ha på meg,

tok jeg på meg fabrikkarbeiderklær,

for det var min fars klær.

Alt vi kan om manndom
er det vi har sett og lært

fra fedrene våre,
og faren min var min helt.

Og min største fiende.

Kort tid etter at han døde,
fikk jeg en drøm.

Jeg står på scenen foran flere tusen,

og faren min har stått opp fra døde
og sitter i publikum.

Plutselig kneler jeg ved siden av ham.

Og vi ser opp
på mannen i gledesrus på scenen.

Faren min satt ved kjøkkenbordet
i mange år, umulig å få kontakt med,

og jeg var for ung og dum til å forstå
at han var deprimert.

Jeg kneler ved hans side,

stryker ham på armen

og sier: "Du, pappa,

den fyren på scenen...

Det er sånn jeg ser deg."

Moren min var noe helt annet.

Dere skal slippe å være på selvmordsvakt.

Våkn opp! Kom igjen.

Moren min var munter og glad.

Hun kunne snakke lystig med en kost.

Hun mente at alle hadde god tro,
godt hjerte og godt håp.

Hun viste verden mer tillit
enn den kanskje fortjener,

men sånn var hun.

Hver skoledag...
Jeg hatet skolen.

Det gjør alle rockestjerner.

Hvis du ikke hater skolen
i denne bransjen, behold jobben din.

For det er et tegn, et tegn på at du

ikke kommer deg noe sted. Ingen steder.

Du må ha et hat i hjertet

for å komme deg opp mitt nivå, ok?

Du må hate, ok?

Så jeg hatet å stå opp,

og moren min
hadde perfeksjonert en teknikk

der hun sto ved sengen min
med iskaldt vann

og ga meg 30 sekunder.

Du vet: "Fem, fire, tre, to..."

Pang! Niagarafallene.

Jeg kledde på meg,
dro meg ned trappa til frokost

der jeg kastet i meg, hver dag,
en stor skål med Sugar Pops.

Et flott produkt.

Det hadde bare én feil.

Det er ikke nok sukker i Sugar Pops.

Jeg var ikke fornøyd før jeg hadde
dekket mine Sugar Pops med sukker

til de så ut som Himalaya.

Godt!

Med sukkerrush

og et kyss fra moren min, var jeg avsted

sammen med søsteren min,
på vei opp gata med bokposene våre.

Min mors høye hæler
klakket lett i motsatt retning

mot forsikringsselskapet
Lawyers Title i byen.

Hun var advokatsekretær.

Hun hadde jobben
fra hun gikk ut av skolen

og de neste 50 årene.

Dro på jobb, var aldri borte, aldri syk.

Aldri lei seg, klaget aldri.

Arbeid var ingen byrde for henne,

men en kilde til energi og sosiale gleder.

Noen kvelder møtte jeg
moren min ved stengetid,

og vi var de siste som forlot kontoret,

og det var alltid
en stor opplevelse for meg.

Jeg fikk moren min helt for meg selv.

Bygningen var tom,
og de høye hælene laget ekko

i den lange linoleumskorridoren.

Taklysene var slått av,
kontorplassene var tomme,

sekretærenes skrivebord var tomme,
skrivemaskinene tildekket,

stille, bygningen
var så stille etter dagens bråk.

Det var så stille, det var som om...

Det var som om selve bygningen hvilte

etter en lang dag i byens tjeneste.

Og plutselig var vi ute på Main Street

i rushtrafikken,
og hun gikk med lange skritt,

høyreist, og jeg løp ved siden av henne...

...og prøvde å holde tritt.
Jeg så opp på henne.

Det er et syn jeg aldri har glemt.

Moren min på vei hjem fra jobb.

Det var noe...

Det gjorde et varig inntrykk.

Skjønner dere?

Hun hadde veldig etniske trekk.

Hun hadde

kullsvart hår, italiensk olivenhud,
og da hun var ung

brukte hun rød leppestift
som var på moten

på 50-tallet.

Og hun så ned på meg
med et uttrykk som for meg

var som Marias nåde.

Jeg forsto, for første gang,
hvor godt det føles

å være stolt over noen man elsker

og som elsker deg tilbake.

Hun kunngjorde til byen
at vi var skikkelige, ansvarlige borgere

av denne dritt-bydelen,
vi trakk vår vekt i båten

og gjorde jobben vår dag etter dag.

Vi har en plass her
som vi har gjort oss fortjent til.

Vi har en grunn til
å åpne øynene våre hver morgen

og puste inn et liv
som er stabilt og godt.

Moren min var sannferdighet,
fasthet, godt humør,

profesjonalitet, velvilje,
godhet, optimisme, høflighet,

rettferdighet, stolthet.

Ansvarlighet, kjærlighet,
lojalitet til familien.

Forpliktelse,

arbeidsglede og en aldri sviktende lengsel

etter liv, å leve og for livet.

Og aller viktigst: Dansing.

Min mor og hennes to søstre
var dansemaskiner.

De vokste opp på 40-tallet
med storband og swing

og de lærte seg å danse jitterbug og...

Det lå i blodet deres.

Moren min har hatt Alzheimer i sju år nå.

Hun er 93 år.

Men dans og behovet
for å danse er noe som...

Det har hun ennå.

Det er en vesentlig,
grunnleggende del av henne.

Det er hinsides språk,
det er kraftigere enn hukommelse.

Når hun kommer inn døren,
sørger vi for at musikken spiller.

Hun vil bare danse.

Disse tingene var personifiseringen
av moren min, hjertet hennes.

Hun fortsatte
og hun fortsetter som om de aldri,

aldri forlot henne.

Ingenting slår å være ung
og dra fra et sted.

Det var en følelse

jeg elsket.

Kanskje derfor ble jeg musiker.

Sove lenge, være oppe lenge.

Og man drar alltid videre.

Kvelden jeg forlot Freehold
for siste gang,

lå jeg på en sofa på toppen av

bandets dårlige møbler

bakpå en pickup på en vakker sommerkveld.

Jeg var 19 år gammel.

Det føltes bra.

Den lette sjøbrisen
kom sigende inn i landet.

Vi kjørte gjennom byen

for siste gang,

og ble stoppet av politiet.

De informerte oss om at det var
forbudt å flytte etter solnedgang.

Hva i helvete?

Hvem faen vet sånt?

Ikke flytt etter solnedgang?

Stikker vi av med Freeholds antikviteter?

Sola går ned,

og da arresterer de deg i Freehold, gutt.

Uansett, de lot oss kjøre videre.

Glad for å bli kvitt byens hippier.

Jeg la meg på sofaen

og så grenene suse forbi over meg

og stjernene rulle på nattehimmelen.
Og jeg husker

at det føltes fantastisk.

Jeg hadde ingenting. Ingen foreldre,

for de hadde flyttet
med min lillesøster Pam

til California i 1969.

Min søster Virginia, en stolt sjel,

ble gravid som 18-åring.

Hun sluttet på skolen
og giftet seg med en okserytter.

De flyttet ut i villmarken
i sørlige New Jersey

der cowboyene bor.

Det er sant.
Vitsen er at 50 år senere

er de fortsatt sammen,
og går fortsatt på rodeo.

Jeg hadde verken penger, familie
eller en realistisk fremtid,

men jeg husker at jeg lå på den sofaen
mens sommervinden blåste over meg

og luften hadde en lukt av saltvann

som kom fra kysten, og jeg tenkte...

Jeg var bare lykkelig.

Jeg var lykkelig.

Jeg hadde alt.
Jeg hadde kanskje det?

Det finnes kanskje ikke noe
som å være ung og

dra fra et sted,
den ungdommelige friheten.

Man er løsrevet fra alt man kjenner til,

livet man har levd, fortiden, foreldrene,

verden man har blitt vant til,
som man har elsket og hatet.

Livet ligger foran deg som et blankt ark.

Det er noe jeg savner som gammel,

jeg savner skjønnheten
ved det blanke arket.

Så mye liv foran deg.

Dets løfter, dets muligheter,
dets mysterier, dets eventyr.

Det blanke arket...

...som bare ligger der.

Utfordrer deg til å skrive.

Så, jeg er 20 år gammel.

Jeg bor og spiller i Jersey Shore,
venter på å bli oppdaget.

Og jeg har god selvtillit.

Jeg har opplevd litt.

Og uten tvil;

jeg er den beste jeg har sett.

Jeg har spilt for alle slags folk.

Jeg har spilt for brannmenn,

åpningsfester for supermarkeder,
drive-in-kinoer,

foran køen utenfor kinoen.

På strandfester, befalsklubber,

pizzasjapper, kafeer,

bowlinghaller, vognparker,
rulleskøytebaner, veteranmøter,

fester for katolsk ungdom,
Elks Lodge, YMCA-sentere,

hockeybaner, fesjå, karneval,
skoleball, bryllup,

studentfester, bar mitsvaer,

sjelegranskninger, band-konkurranser,

Sing Sing-fengselet
og Marlboro psykiatriske sykehus.

Gi meg dine mordere og dine gærne,
så skal jeg underholde dem.

Det er det jeg kan. Alt det er sant.

Jeg gjorde alt det før jeg fylte 23.

Jeg var frustrert.

Jeg hørte på radio
og tenkte: "Jeg er like flink som ham.

Jeg er bedre enn han der.

Så hvorfor ikke meg?"

Svar: Fordi jeg bor
langt ute på bondelandet, ok?

La meg forklare.

Jeg bor på bondelandet.

Det er ingen her, og ingen besøker stedet.

Det er en grav.

Det var ikke noe Jersey, Jersey,
Jersey Shore, Jersey Almighty.

Jeg oppfant alt det.

Før meg var Jersey bare Jeserkistan.

Jeserkistan.

Et av de -stan-landene
som ingen vet noe om.

Ikke sant?

Og New-York var en million kilometer unna

fra Jersey Shore.
Som barn

kjente vi ingen
som hadde vært i New York City.

Jesus, det var jo bare en time unna!

Men nei, man kunne like gjerne sagt
at man skulle til månen.

"Vi skal til månen, vil du være med?"
"Nei, nei...

Ikke til New York."

Vi var provinsielle.
Alle var redde for storbyen.

Vi hadde ikke internett,
Entertainment Tonight, MTV eller kabel-tv.

Dette var tiden før enhvers rumpesprekk

ble vist verden rundt,

om de så ønsket,
ved å trykke på en tast, umiddelbart.

Så hvem skulle dra til Jersey Shore

for å oppdage
den neste store stjernen i 1971?

Det stemmer.

Ingen.

Det eneste vi hørte, var lyden av

én hånd som klappet.

Det kunne ikke skje.

Jeg fikk én sjanse.
Dama mi gjorde meg en stor tjeneste.

Hun tok med en fyr
som hadde et studioband

ned til Student Prince,
klubben vår i Asbury Park,

for å oppdage oss.

Vi gikk på en liten scene
i en klubb som tok 150 stykker.

Det var halvfullt.

Vi spilte for denne fyren

som om vi var på Madison Square Garden.

Vi ga alt vi hadde, hele kvelden.

Vi spilte fem sett,
fra klokka ni til tre om natta.

Jeg var gjennomsvett da vi var ferdige.

Jeg gikk ned fra scenen,
og fyren kom mot meg.

Han så meg i øynene,
tok meg i hånda og sa:

"Dere er det beste
usignerte bandet jeg har sett."

Så lå han med dama mi og dro fra byen.

Det var slutten på historien.

En trist slutt,

men det var nok for meg.

Jeg samlet mannskapet.

Jeg sa: "Mine herrer, vi må forlate

Jersey Shores grenser

og begi oss ut i det ukjente om vi vil bli sett,

hørt av noen, eller oppdaget."

Jeg fant en manager,
en surfebrett-maker fra vestkysten,

som het Carl Virgil "Tinker" West.

Så han, Mad Dog Lopez og jeg

bodde på surfebrett-fabrikken.

I industriområdet
i Wanamassa i New Jersey.

Tinker sa at han hadde
rocke-kontakter i San Francisco,

og vi ble oppspilte,
og han sa at om vi kom oss dit,

kunne noe skje.

Så vi sparte alle pengene våre
til vi hadde 100 dollar.

Og jeg, Danny Federici, Mad Dog Lopez,

Little Vinnie Roslin, bassisten vår,

rigget Dannys stasjonsvogn til turen.

Han la en madrass bakerst
der sjåførene kunne

sove etter tur.

Vi lesset utstyret vårt på Tinkers pickup,

og hadde tre dager på oss
til å krysse landet

for å spille en nyttårskonsert
i Big Sur i California.

Tre dager betyr

at vi måtte kjøre 160 mil hver dag.

Det går om man ikke stopper.

Man kan bare stoppe for å fylle bensin.

Man kjører, kjører, kjører,
72 timer i strekk.

Noen kjører hele tiden, døgnet rundt.

Men selvsagt mistet vi Danny
og stasjonsvognen med sjåfører

i Nashville i Tennessee.

Mobiltelefoner fantes ikke.

Unge folk, la det synke inn.

La oss prøve.

Se for deg en verden uten mobiltelefoner.

Når man mister noen
i en verden uten mobiltelefoner...

Da er de faen meg borte.

Det finnes ikke noe apparat!

Man får ikke kontakt med dem!
De er borte, ute av livet ditt.

Ut i eteren.

Så nå var det bare
Tinker og meg, og Tinkers hund,

og flere hundre mil igjen.

Vi har flere problemer,
blant annet at jeg ikke har lappen.

Og jeg aner ikke hvordan man kjører.

Og med det mener jeg at mannen

som om kort tid
skulle skrive "Racing in the Street"...

Så dyktig er jeg.

Jeg var 21 år
og hadde aldri kjørt en meter.

Rundt klokka ett ble øynene hans
glassaktige, og han sa: "Jeg er ferdig.

Jeg må sove. Din tur til å kjøre."

Jeg sa: "Jeg kan ikke kjøre."

Han sa: "Springsteen, det er enkelt.

Idioter over hele verden
gjør det, ikke sant?"

Han stoppet og plasserte meg bak rattet.

Jeg drar i girspaken og pumper kløtsjen.

Den rykket fremover. Det var
en pickup fra 1940 med manuelt gir.

Jeg kom ikke ut av førstegir!

Etter kort tid sa Tinker:
"Dette går ikke.

Men jeg har en idé."

Han satte seg i førersetet.

Han trykker inn kløtsjen og får den i gir.

Han slipper ut kløtsjen.

Han får pickupen i gang,

ser på meg og sier: "Nå bytter vi plass."

Og det gjorde vi.

Det gikk bra i de høye girene,
og jeg holdt meg mellom strekene

bare jeg slapp å stoppe
eller nærme meg førstegir.

Hvis jeg måtte det,
måtte jeg vekke Mr. West.

Ok?

Men det spiller ingen rolle.

Han er uansett våken,
for fyren som ikke kan kjøre, kjører!

Da får man ikke sove.

Du vil ikke tro hvor langt
man kan kjøre i dette landet

uten å måtte stoppe.

Det er langt mellom ting der ute.

Og jeg kjørte min bit

av 320 mil

i andre, tredje og fjerde gir.

Uten å drepe noen.

Og vi rakk det.

Den turen var var første gang
jeg så USA i sin helhet.

Som ung mann var jeg overveldet
av dets størrelse og skjønnhet.

Dette er en liten sak fra boken om å kjøre USA på tvers for første gang.

Landet var vakkert.

Jeg følte en jublende glede bak rattet da
vi krysset den store ørkenen ved daggry.

Elvedalene i dypblå og lilla skygge.

Den lysegule morgenhimmelen

som var nesten uten farger,

og man så kun svarte fjellsilhuetter

i bakspeilet.

Og sola sto opp i øst, bak oss,

og slettene og fjellene
ble dyprøde og brune,

og våknet sakte til liv foran oss.

Håndflatene blir salthvite på rattet,
på grunn av tørken.

Morgenen vekket jorda med matte farger.

Så kom det flate lyset midt på dagen.

Og alt sto avdekket som ren horisont.

Bare himmel, himmel,
himmel og mer himmel.

Senker seg over asfaltveien

og forsvinner ut i intet.

Det beste jeg vet.

Så kom kvelden,
og sola brenner rød i øynene,

og kaster gull i fjellene til vest.

Jeg følte meg hjemme.

Jeg ble evig forelsket i ørkenen.

Så, vi er i 1980.

Jeg er 30 år gammel
og krysser landet med en kompis.

Vi stoppet utenfor Phoenix
for å fylle bensin.

Inn på en lokalbutikk,

jeg sjekket utvalget av billigbøker,

og der fant jeg boka
Born on the Fourth of July

skrevet av Vietnam-veteranen Ron Kovic.

Boka hans var basert på erfaringene

han fikk som infanterist i Sørøst-Asia.

Et par uker senere

var jeg innlosjert på legendariske
Sunset Marquis i Los Angeles.

Det er et luksuriøst,
sjaskete sted for rockere.

Ok?

Liten verden-teorien.

Liten verden-teorien bekreftes igjen.

Jeg så en ung fyr
med skulderlangt hår

som satt i en rullestol ved bassenget.

En ettermiddag rullet han bort til meg
og sa: "Hei, jeg heter Ron Kovic.

Jeg skrev Born on the Fourth of July."

Jeg sa:
"Jeg leste den nettopp, og ble knust."

Den ettermiddagen fortalte han meg
om soldater som kom tilbake

og slet med en rekke problemer,

og han lurte på om jeg ville
være med til veteran-senteret i Venice

for å møte veteraner fra Sør-California.

Jeg takket ja, og dagen etter dro vi dit.

Jeg er avslappet rundt folk,
men da vi kom dit

visste jeg ikke
hvordan jeg skulle reagere.

Det ville vært fjollete
å snakke om meg selv.

De var hjemløse, rusavhengige,
hadde PTSD,

og unge menn på min alder
med livsomveltende

fysiske skader.

Det sendte tankene til
venner jeg vokste opp med.

Walter Cichon.

Walter Cichon var den beste frontfiguren

av alle på Jersey Shore på 60-tallet.

Han spilte i bandet The Motifs,

og han var den første
ekte rockestjernen jeg hadde sett.

Han hadde det i kroppen.

Han hadde det i blodet. Man så det på ham.

På scenen var han dødelig.

Han var rå, seksuell og farlig.

Og i vårt lille område, lærte han oss,
gjennom livet sitt,

at du kunne leve slik du ønsket.

Du kunne se ut som du ønsket.

Du kunne spille musikken du ønsket.

Du kunne være den du ønsket.

Og du kunne be alle som ikke likte det

dra til helvete.

Walter hadde en bror
som spilte gitar. Raymond.

Raymond var

høy og sjarmerende klønete.

En fyr som ikke er komfortabel
med egen høyde.

Han dultet borti ting hvor enn han var,
og uansett hvor det var,

var det aldri nok plass til Raymond.

Men det rare var
at han alltid var ulastelig kledd.

Pastellskjorte, lang, spiss krage,
sharkskin-bukse, nylonsokker,

nypussede, spisse sko,
bakoverkjemmet svart hår

med en liten lokk
som falt ned når han spilte gitar.

Raymond var min gitarhelt.

Han jobbet som skoselger.

Jeg tror Walter var bygningsarbeider.

De var bare litt eldre enn oss.

De hadde ingen hiter, dro aldri på turné.

Men de var guder for meg.

Timene jeg tilbragte foran bandet,

studerte, studerte, studerte,
timen har begynt.

Kveld etter kveld så jeg
Raymonds fingre fly over gripebrettet

og Walter skremme halve publikum.

De var avgjørende for
min utvikling som ung musiker.

Jeg lærte utrolig mye fra Walter og Ray.

Og min drøm

var at jeg kunne spille som Ray

og gå som Walter.

Og Bart Haynes.

Bart Haynes var trommis
i mitt første band, The Castiles.

Han var den første ordentlige trommisen
jeg spilte med.

Han var helt absurd morsom,

typisk klassens klovn,
og en veldig dyktig trommis

med ett merkelig unntak: Han
kunne ikke "Wipe Out" med The Surfaris.

Det virker ikke så viktig for dere
akkurat nå, det forstår jeg.

Men på den tiden

ble dine ferdigheter, det du var laget av,

ditt selvbilde som trommis og som menneske

satt på prøve foran dine likemenn
én gang hver kveld

under fremføringen av "Wipe Out".

Bart kunne spille alt mulig annet.

Men når det gjaldt "Wipe Out"...

Det lå utenfor hans evner.

Det var tragisk.

En dag reiste han seg.

Han reiste seg fra trommekrakken
og vervet seg til marinen.

Walter og Bart...

Begge ble drept i krigen, i 1967 og 1968.

Bart var den første unge mannen fra vår by

som ga livet i Vietnam.

Så jeg visste ikke hva jeg skulle si
til dem jeg møtte i Venice.

Jeg satt der hele ettermiddagen
og bare lyttet.

Og i 1982 skrev og spilte jeg inn
min soldathistorie.

En protestsang, en G.I.-blues.

Versene er bare oppramsing av hendelser.

Refrenget var en erklæring
av hvor du ble født

og retten til alt blodet og forvirringen

og stoltheten og skammen og nåden...

...som følger med fødestedet.

I 1969 ble Mad Dog, Little Vinnie og jeg

innkalt til tjeneste
på nøyaktig samme dag.

Alle tre.

Vi dro sammen til vernepliktskontoret

på den mest sorgtunge bussen
som har forlatt Asbury Park,

for vi var på vei

til det vi var sikre på
ville bli vår begravelse.

Vi hadde allerede sett det på nært hold.

Da vi kom til innkallingskontoret
gjorde vi alt for å slippe unna.

Og vi kom oss unna.

Når jeg drar til Washington, og har
anledning til å besøke Walter og Bart,

er jeg glad for
at Mad Dogs og Little Vinnies,

eller mitt eget navn
ikke står på den veggen.

Men det var 1969,
og flere tusen unge menn skulle fortsatt

bli kalt inn, ofret,

for at staten skulle redde ansikt.

De visste det allerede.

De visste at saken var tapt.

Men enda flere tusen unge gutter.


Av og til lurer jeg på
hvem som tok plassen min.

For noen gjorde det.

Et ekte rock and roll-band
vokser frem fra et sted og en tid.

Band kommer fra småbyer,
fra byer, fra nabolag.

Og de kommer på en spesifikk tid.

Band er det som skjer når musikere

som kommer fra de samme stedene,

med samme lidenskaper og påvirkninger,
går på jakt etter lyn og torden.

De samler seg til en helhet

som er større en summen av delene.

De er kanskje ikke de flinkeste.
Det er ikke nødvendig.

De må være de riktige folkene,
og når de spiller sammen

er sjelene deres forbundet,

og et naturlig brorskap
og søsterskap manifesterer seg,

og en søken har begynt.

Man er på leting etter noe.
Et eventyr er påbegynt.

Og man sitter i forsetet.

I et ekte band
snus matematikkens lover opp-ned.

Én pluss én blir tre.

Én pluss én blir to, det skjer hver dag.

Det er ikke magisk.

Det er A4-livet.

Når man står opp, én,

går på jobb, én, legger seg...

-To.
-To.

To genier. To.

Men når én pluss én blir tre,

da forandrer livet seg.

Man ser alt med nye øyne.

Dette er dager
man blir hjemsøkt av fantasier...

Når verden rundt deg er full av åndelighet

og man føler seg velsignet.

Det er ligningen for kjærlighet.

Det finnes ikke kjærlighet
om ikke én pluss én blir tre.

Det er ligningen for kunst,

det er ligningen for rock and roll.

Det er grunnen til at
universet aldri kan forstås fullt ut.

Det er grunnen til at "Louie Louie"
aldri kan forstås fullt ut.

Og det er grunnen til
at ekte rock and roll

og ekte rock and roll-band aldri vil dø.

Gary, Danny, Little Steven,
Mighty Max, Professor Roy,

Nils Lofgren, Patti Scialfa,
de er min én pluss én blir...

-Tre!
-Utmerket, Gresshoppe!

Men ingen fenget publikums fantasi
og hjerter mer enn Clarence.

Clarence var...

Clarence var en karakter
fra en rockehistorie,

og sammen fortalte vi
en fortelling som var større enn

de jeg hadde skrevet i sangene mine.

Det var en fortelling
der Scooter og The Big Man

splitter byen i to...

...og gjenoppbygde den.

Vi gjenoppbygde den til et sted

der vårt vennskap
og kjærlighet til hverandre

ikke ville være en så uvanlig ting.

Første kveld jeg så Clarence
kom han ut av mørket, mot scenen,

nikket til meg og stilte seg
ved min høyre side for første gang.

Han grep saksofonen sin.

Og når han spilte...

Når han spilte,
hvisket han fortellingen i øret mitt.

Og så hvisket vi den i ditt øre.

Og vi holdt sammen i en lang...

...en lang og god tid.

The Big Man var stor.

Alt ved ham...

Personligheten, størrelsen, latteren.

Lyden fra saksofonen hans.

Første gang trodde jeg det var
den største lyden jeg hadde hørt.

Og det var den.

Hjertet hans og problemene hans,
de var store.

Men han var elementær i livet mitt.

Å miste ham var som å miste regnet.

Var jeg en mystiker,

vil jeg tro at
mitt vennskap med Clarence

ville ledet meg til å tro
at vi hadde stått sammen før.

Du vet, i

andre liv.

Langs andre elver.

I andre, antikke byer.

På andre enger,

der vi jobbet side om side

mens sola gikk ned.

Vår beskjedne versjon av Guds arbeid.

Vi ses i neste liv, Big Man.

Damer og herrer, applaus for
den største mannen dere har sett!

Clarence "Big Man" Clemons!

Og det legendariske...

-E Street Band!

Riktig.

Ålreit, hun er dronningen av mitt hjerte!

Hun er min flammende skjønnhet.

-Patricia!
-Jersey-jenta mi.

En dyktig låtskriver

med en av
de nydeligste stemmene jeg har hørt.

Hun er smart og tøff, men sårbar.

Ikke glem det.

Hvis vi elsker dem
som speiler det beste i oss,

er det lyset hun skinner på meg.

I 1984 var jeg på The Stone Pony

og en vakker rødhåret kvinne dukker opp
og synger sammen med husbandet.

Den kvelden
ble jeg forelsket i Pattis stemme.

Hun gikk på scenen, en rød flamme.

Hun fremførte en fin versjon
av The Exciters-hiten "Tell Him."

Den første strofen i den første sangen
jeg hørte Patti synge, var...

Og det gjør hun.
Damer og herrer, Patti Scialfa.

Takk.

Tillit i et forhold er noe skjørt.

Det har alltid vært komplisert for meg,

for tillit krever at man lar andre

se så mye av den vi egentlig er
som vi har mot til å vise.

Jeg vil ikke se mitt ekte jeg. 

Hvorfor skulle andre ville det?

Det betyr at vi lar andre
se forbi våre mange masker.

Masker som dekker over frykten.

Å lære å elske
og vise tillit til tross for det.

Det krever litt mot

og en veldig sterk partner.

I dette livet tar man
sine valg og sine standpunkt,

og man våkner
fra ungdommens tro på udødelighet

der det føles som om veien
fortsetter i det uendelige.

Man går ved partnerens side
mens klokka tikker.

Man erkjenner at livet tar slutt,
at man har begrenset tid.

Og sammen

velger man ut tingene
som skal gi livet dets mening,

dets formål, dets rikhet,
dets virkelighet.

Det er det man bygger sammen.

Det er...

...det kjærligheten består av.

Det er det man...

Det er livet ditt.

Dette er ting man kan klamre seg til

når stormene kommer.

Og de kommer.

Patti Scialfa!

Hun er helt rå!

Jeg skal legge sangen til settet vårt.

Det var mot slutten
av Pattis første graviditet.

Jeg fikk overraskende besøk
av faren min hjemme i L.A.

Han hadde kjørt 800 km, uanmeldt,

og banket på døra.

Sånn er han.

Klokka 11 satt vi

i den solfylte spisestua
og drakk morgenølen.

Sånn er han.

Det er min fars foretrukne frokost.

Da faren min,
som aldri var pratsom, plutselig sa:

"Du har vært god mot oss."

Og jeg nikket, for det hadde jeg vært.

Så sa han:
"Og jeg var ikke god mot deg."

Og rommet bare...

...sto stille.

Og jeg var sjokkert,
det uerkjennbare ble erkjent.

Hvis jeg...

Visste jeg ikke bedre,
kunne jeg tro at en unnskyldning

av et slag ble fremlagt.

Og det stemte.

I de siste dagene før jeg

skulle bli far,
besøkte min egen far meg

for å advare mot
feilene han hadde begått.

Advare meg mot
å begå dem med mine egne barn.

For å frigjøre dem fra syndens lenker,

min fars og mine, og våre fedres før det.

Slik at de blir frie

til å ta egne valg og leve sine egne liv.

Vi er enten spøkelser eller forfedre
i våre barns liv.

Enten legger vi våre feil,
våre byrder på deres skuldre,

og hjemsøker dem.

Eller så hjelper vi dem
med å legge gamle byrder ned

og frigjør dem fra lenkene skapt av
vår mangelfulle fremferd.

Som forfedre går vi ved deres side.

Vi hjelper dem å finne sin egen sti

og transcendens.

Faren min

ansøkte meg den dagen

om en forfaderlig rolle i mitt liv

etter å ha vært et spøkelse veldig lenge.

Han ba meg skrive
en ny slutt på forholdet vårt.

Og han ba meg gjøre meg klar
for den nye begynnelsen

jeg var i ferd med å oppleve.

Det var det største øyeblikket
jeg fikk med faren min.

Det var alt jeg trengte.

Ålreit.

Jeg tror ikke noen går på mine konserter

eller andre rockekonserter
for å bli belært.

Men

jeg tror de kommer for å bli påminnet noe.

Påminnet hvem de er på sitt gladeste,

på sitt dypeste når livet føles fullt.

Man kommer i kontakt med hjerte og sjel.

Det er godt å være i flokken,

bli påminnet om hvem vi kan være sammen.

Musikk fungerer godt til det.

Noen ganger kan det være nyttig.

Særlig i disse dager, der påminnelser

om hvem vi er
og hvem vi kan være ikke er så ille.

Jeg referer til helgen
vi hadde March for Our Lives

med alle de unge menneskene i Washington,

og borgere over hele landet,

som påminnet oss om troen på USA

og ekte tro på amerikansk demokrati

og hvor hellig det er.

Og

den helgen så man
hvordan det faktisk så ut og føltes.

Det var oppmuntrende

å se alle menneskene ute i gatene

og den rettskafne lidenskapen
i det godes tjeneste.

At det fortsatt lever

midt i vårt lands hamrende hjerte.

Til tross for det vi har opplevd.
Det var en fin dag.

Det var...

Det var én god dag.

Men den var nødvendig.

For den siste tiden
har vi også sett andre marsjere,

og de som sitter på toppen i landet
vil snakke med våre mørkeste engler,

som vil fremkalle de styggeste
og mest splittende spøkelsene

fra USAs fortid, og de vil ødelegge ideen

om et USA for alle. Det er deres mål.

Det har vi sett, i overgrepene

mot de splittede familiene ved grensen,

og i hatefulle opptog
på amerikanske gater i år.

Det er noe jeg aldri trodde
jeg ville se igjen i min levetid.

Ting jeg trodde var døde og borte

for alltid, på historiens skraphaug.

Du vet...

Vi har kommet for langt, jobbet for hardt,

for mange gode mennesker
har betalt en for høy pris,

de ga livene sine,
til at vi kan la dette skje nå.

Du vet...

Det har blitt lagt ned
for mye hardt arbeid,

for mange offer.

Dr. King sa noe vakkert,

han sa: "Buen i det moralske univers
bøyer seg mot rettferdighet."

Det er viktig å tro på de ordene
og å oppføre seg

og handle etter det,
vise barmhjertighet.

Og å ha tro på at det vi ser nå

bare er et mørkt kapittel

i en lang, lang pågående strid

om nasjonens sjel.

Jeg trodde jeg var en vanlig amerikaner,

så jeg kjempet hele livet,
jeg lærte og spilte

og jeg jobbet,

for jeg ville høre og kunne
hele den amerikanske fortellingen.

Jeg ville kunne min historie
og deres historie.

Jeg måtte forstå så mye av det jeg kunne

for å kunne forstå meg selv.

Hvem var jeg?

Hvor jeg kom fra og hva det betød.

Hva betød det for familien min?

Hvor var jeg på vei?

Hvor var vi på vei som et folk

og hva betød det å være amerikaner?

Og det å delta i den historien
på dette stedet i denne tiden.

Jeg ønsket å kunne
hedre og ære dets skjønnet,

dets kraft.

Og jeg ville være en kritisk røst

når jeg mente at tiden var rett for det.

Men aller mest,

mer enn noe annet,
ville jeg fortelle historien til dere.

Det var mitt unge løfte til meg selv.

Det var mitt unge løfte til dere.

Fra jeg var en veldig ung mann

tok jeg moroa mi på alvor.

Ikke sant?

Det var dette jeg valgte som min tjeneste.

Jeg har fortsatt troen på det.

Det er dette jeg har presentert

alle disse årene
som min lange og bråkete bønn,

som mitt trylletriks.

Jeg ville rocke sjelen deres.

Dere skulle ta den med dere hjem
og sende den rundt.

Den skulle synges og forandres av dere,
foreldrene deres og barna deres,

om de er interesserte.

Det skulle være noe du kunne
hente frem i gode tider.

Og når ting ikke gikk så bra.

Noe som kan gi styrke, som kan forklare

din fortelling og ditt liv
slik dere gir meg styrke

og gjør livet mitt forståelig.
Dere har gitt meg et formål

og mening i livet, og enormt mye glede.

Jeg håper jeg har gjort det for dere,
og at jeg har vært en god følgesvenn.

Husk at fremtiden ikke er skrevet ennå.

Når det ser mørkt ut,
gjør det min mor ville insistert på:

"Knyt på deg danseskoene
og kom deg i arbeid."

Det er en vits her et sted.

Jeg sier ifra når jeg har funnet den.

Takk.

Dere kan sette dere.

Det var en vakker novemberkveld,
jeg skrev på boka mi.

Jeg kjørte til nabolaget jeg vokste opp i

på jakt etter...

Jeg aner fortsatt ikke.

Greit?

Jeg vet bare at gatene var tomme

og at stedet så ut som om
det hadde vært avstengt siden 1955.

Kirka på hjørnet var stille og uforandret.

Ingen bryllup eller begravelser.

Jeg rullet 50 meter opp i gata

for å besøke det store treet,
og det var borte.

Det hadde blitt hugget ned
siden forrige gang jeg var der.

Jeg gikk ut av bilen og så ned,
og jeg så

en firkant med fuktig jord
med de gjenværende røttene

rett ved parkeringsplassen.

Jeg bøyde meg ned
og tok en håndfull med jord

som jeg gned mellom hendene.

Og hjertet mitt sank

som en unge som hadde
opplevd et uerstattelig tap.

Som om en del av meg var borte.

Jeg vet ikke.

Det hadde vært der lenge før jeg kom.

Jeg trodde det ville stå der
lenge etter at jeg var borte.

Det likte jeg.

Det føltes evig.

Det sto midt i gata vår,
og det hadde rotfestet

nabolaget vårt i lange tider.

Jeg satt der en stund og forbannet fylket.

Jeg hørte lyden av kvelden komme sigende,

og jeg innså at treet var borte,
men noe...

En vesentlig del av det
var fortsatt der,

luften og rommet over røttene.

Jeg kunne ennå føle
livet og sjelen og lyset.

Min barndomsvenn der.

Men bladene, greinene og den tykke stammen

var nå avtegnet, gjennomhullet

av aftenstjernene og himmelen.

Livet til mitt store tre kunne ikke ende
og bli utslettet så lett

på grunn av dets historie.

Historie er viktig.

Dets avtrykk var for stort.

Det var for gammelt og for sterkt,
det hadde stått der for lenge

til at man kunne bli kvitt det så lett.

Det hadde bevitnet

alt som hadde skjedd
på disse små gatene under dets armer.

All gleden, all hjertesorgen.

Og alt livet.

Når vi lever blant spøkelser
som prøver å nå oss...

...fra skyggeverdenen.

De følger oss hvert skritt vi tar.

Min døde far er hos meg hver dag.

Jeg savner ham,
og om jeg fikk et ønske noe.

Jeg skulle ønske han kunne se dette.

Men jeg besøker ham hver kveld.

Bare litt. Det er fullt av nåde.

Og Clarence, jeg kan...

Jeg får tilbringe litt tid
med Clarence hver kveld.

Og Danny.

Walter.

Og Bart.

Familien min, så mange er borte

fra disse husene
som nå er fulle av fremmede, men sjelen...

Sjelen er hardnakket.

Den forsvinner ikke så lett.

Sjeler forblir.

De forblir her i luften,

i tomrom,

støvete røtter,

på fortau
som jeg kjente som min egen kropp

som barn...

Og i sangene vi synger.

Du vet...

Det er derfor vi synger.

Vi synger for vårt blod og vårt folk.

For det er alt vi har når dagen er omme.

Hverandre...

Det er kanskje det jeg ser etter.

Jeg vil bare kommunisere

med de gamle åndene,

være i deres nærvær,

føles deres hender ta på meg...

...nok en gang.

Jeg sto i skyggen av min gamle kirke.

Dere vet hva man sier om katolikker?

Man kommer seg ikke ut.

Nei, du vet,

når de har deg, så har de deg.

Jævlene tok deg da de kunne.

De gjorde hardt og grundig arbeid.

For ordene fra en merkelig,
men velkjent velsignelse

kom tilbake til meg den kvelden.

Dette var ord jeg som barn

mumlet og sang med på.

Jeg messet dem,
fordi jeg kjedet vettet av meg,

i en endeløs summing før skolen

hver eneste dag.

Hver dag i grønn blazer,
grønt slips og grønn bukse,

grønne sokker som alle
de motvillige disiplene ved St. Rose.

Ikke sant.

Men av en fordømt grunn,

mens jeg satt på gata mi den kvelden

og sørget over tapet av mitt gamle tre,

atter en gang omsluttet av Gud,

var det ordene som kom til meg,
og de fløt annerledes.

"Fader vår, du som er i himmelen!
Helliget vorde ditt navn;

komme ditt rike;

skje din vilje, som i himmelen,
så og på jorden;

gi oss idag...

bare gi oss idag og forlat oss

vår skyld, våre overtramp

som vi og forlater våre skyldnere;

og led oss ikke inn i fristelse;
men fri oss fra det onde,

alle sammen,

for evig og alltid. Amen."

Måtte Gud velsigne deg,
din familie og alle du har kjær.

Og takk for at du kom.

Takk.
