Vet du hva? Mrs. Bute er blitt syk
og blir borte i flere uker.

- Hva betyr det?
- At jeg må overta i London.

- Og du skal bli med.
- Vi skulle ikke dit før til lady Roses ball.

Du blir med meg. Ivy blir her og
steller for Mr. Branson og lady Edith.

Hvorfor ser lady Edith så sliten ut?
Hun har jo vært åtte måneder i Genève.

Alle er slitne.
Og verre blir det.

Jeg tror jeg også drar. Jeg må
innom Michaels kontor. Bli med.

Nei, jeg har ting å gjøre her.

Du må ikke tro
at du greier å vri deg unna ballet.

Hvorfor ble ikke
Grantham House solgt?

Det ville blitt det til slutt. Men det
hadde ikke vært nok til å redde oss.

- Takk og pris for Matthew, da.
- Kjære Matthew. Jeg savner ham.

- Gleder du deg?
- Hvorfor skulle jeg det?

Det er da ett fett om jeg skreller
poteter i London eller i Yorkshire.

Kan du gjøre meg
en tjeneste i London?

Si til miss Baxter
at jeg ser frem til det hun har å fortelle.

- Fortelle hva da?
- Bare si det. Hun kommer til å forstå.

Jeg drar på tirsdag. Jeg er bedt
til supeen etter presentasjonen.

- Når drar du til London?
- I morgen.

Jeg trenger nye klær
nå som jeg har fått figuren tilbake.

Jeg vet at vi aldri snakker om barnet.

Men jeg skjønner
at det opptar alle dine tanker.

Kan vi si "hun" og ikke "det", er du snill?

Du skulle ikke vært borte så lenge.

De mente det var best for barnet
å bli avvent av sin biologiske mor.

Det var nok best slik.

Og fransken din må jo være superb nå.

Ja, bestemor. La oss heller
snakke om det som virkelig betyr noe.

- Må vi dette?
- Selvsagt.

Lady Wimborne er elskverdig
som ber på konsert og middag.

Når kommer amerikanerne,
og hvordan skal det gå?

- Ikke skam deg over din mormor.
- Det er snilt av dem å komme.

Du har ikke møtt henne.
Og hvor skal alle sove?

Du kunne jo dele rom med Edith.
Noen må sove på kvisten med tjenerne.

Jeg sover heller på taket
enn å dele rom med Edith!

Det blir skrekkelig mye
ekstraarbeid for tjenerne.

Kan du arrangere en utflukt for dem
etter ballet før vi reiser hjem?

Madeleine Allsopp spurte om jeg
ville være med på Embassy senere.

- Det er vel greit?
- Etter tirsdag, så.

Man må ikke være presentert
for å gå dit. Vær så snill, da!

- Niesen deres er en flapper.
- Det er jeg ikke. Men får jeg gå?

- Lord Merton, frue.
- Du store min! Er det noe jeg har glemt?

Nei da, jeg skal på middag
hos Scroops, men jeg er tidlig ute.

Takk og lov. Jeg trodde jeg måtte
ile ovenpå etter familiejuvelene.

Etter 30 år med lady Merton
biter ikke erting på meg.

Beklager denne enkle suppen.
Er det noe jeg kan by Dem?

Nei takk. Jeg lurte bare på
om De skal på Roses ball.

Jeg er bedt, men jeg tviler på det.

Så synd. Hvis De skulle,
hadde jeg tenkt å gå også.

Et sosietetsball er ikke akkurat
naturlige omgivelser for meg.

- Jeg er egentlig kjedelig og alvorlig.
- Alvorlig kanskje, men neppe det andre.

Vel, da skal De få nyte suppen Deres.

Der er de.

- Å nei! Det er far, og han har sett meg.
- Så heftig å møte sin far på nattklubb.

- Ikke når det skjer ukentlig.
- Kan vi ikke bare vinke?

- Ser du ikke hvem som sitter der?
- Kronprinsen!

Deres Kongelige Høyhet,
dette er min datter Madeleine.

Mrs. Dudley Ward,
min datter Madeleine. Og dette er...?

Lady Rose MacClare.

Da er vel Deres far Shrimpie Flintshire?
Gode gamle Shrimpie.

- Vil dere ikke sette dere?
- Det er en stor ære, sir.

Hvordan går det med Shrimpie?
Han var min vert i Bombay i fjor.

Ja, han skrev om det.
Det var en stor ære.

Å, jeg vet nå ikke det, men han var
meget gjestfri. Det var jo så varmt!

- Hvordan holder han ut?
- Jeg tror ikke han har noe valg, sir.

Nei, stakkars jækel.

Det var godt å få forsterkninger.

Han begynte å bli litt gretten,
men se på ham nå.

- Har du alt, Daisy?
- Jeg tror det.

Lykke til, da. Vi ses i London.
Adjø.

- Noen beskjeder til Ivy, sir?
- Noe enkelt til lunsj.

Så spiser jeg middag på puben.
Jeg vil ikke være til bry.

- Hallo. Hva gjør du her?
- Jeg ville ta Mary med på utstillingen.

Niesen min skal også dit.
For en hyggelig overraskelse.

Nei da, vi avtalte det i forrige uke.
Hva er dette?

Ting til Rose. De torde ikke
å bære dem ned kjellertrappen.

Vær tilbake i tide
til mormor kommer, da.

- Vil Mr. Branson ha noe mer?
- Nei. Han spiser middag i landsbyen.

Det er jo utrolig. Han var altså sjåfør,
og da ville han vært under meg nå.

Men i stedet må jeg stå på pinne
for ham og lyde hans minste vink.

Han er da ikke sånn?
Han virker alltid vennlig.

Men sir må vi si.

- Mrs. Levinson har kommet.
- Hvem er han med pelskragen?

Det er nok grevinnens bror. Da må vi
bære ned alt. Mr. Stark hjelper oss.

Mormor, har du kommet allerede?
Mor sa du kom senere.

Ja, alle trodde visst det.
Carson sier det ikke er noen her.

- Nå er jeg her. Hvordan var turen?
- Kammerpiken min sa opp før vi dro!

- Hvorfor det?
- Ikke vet jeg!

- Kan vi gjøre noe?
- La Mrs. Hughes få komme inn først.

- Så kan hun legge en plan.
- Er De husholderske her også?

Nei, men Mrs. Bute er syk,
så jeg må overta til hun blir bedre.

Da er det i hvert fall én her
som holder styr på ting.

Da er vel du onkel Harold?
Så sprøtt at vi aldri truffet hverandre før.

Jeg har aldri hatt behov for
å forlate USA. Heller ikke nå.

Det kan vel være gøy
å oppleve sesongen?

Du har sikkert skjønt såpass om meg
at debutantball ikke er min form for spas.

Men det er vel fint
å prøve noe nytt iblant?

Kanskje og kanskje ikke.

- Jimmy. Lakei. Trenger De hjelp?
- Ethan Slade. Mr. Levinsons tjener.

- Og du, jobber du her?
- Bare for en kort stund.

Er du kammerpike? For det trenger
vi fort nemlig! Helst en tykkhudet en.

Daisy er underkokke.
Og jeg er husholdersken.

- Er De kjent i London?
- Jeg har aldri krysset Atlanteren før.

- Er du spent?
- Jeg er aldri spent.

- Jeg hører at redningen er her!
- Si ikke det.

Mrs. Levinson kom uten kammerpike.

- Hva skjedde med den forrige?
- Hun fikk én overhaling for mye.

- Kan De hjelpe henne til rette?
- Ja, men da må begge jenke seg litt.

- Mrs. Levinson er ikke kjent for det.
- Så godt det er å se deg!

Vi skal ha middag
med åpent hus etterpå.

- Hva er åpent hus?
- Folk stikker innom.

De får en lett aftens kl. 23, men
vi vet ikke hvor mange som kommer.

Hallo, Mr. Molesley.
Jeg håper alt går bra?

Enten har jeg lite å gjøre, eller så
er det full spiker, men det er greit.

Thomas ba meg si at han
gleder seg til det De har å fortelle.

- Fortelle hva da?
- Jeg vet ikke, men det var det han sa.

Noen nye planer
for å bekjempe overklassen?

Jeg er nok ingen Robespierre.

Jeg må vel bare godta at i disse tider
er det vi snobber som er skurkene.

- Tror du jeg føler det slik?
- Jeg håper du gjør unntak.

Iallfall for de som redder griser.
Hva gjør Tony Gillingham her?

Han snakker tydeligvis med Rose.
Du sa da ikke at du skulle hit?

- Godt jeg har noen hemmeligheter.
- Mary, kjenner du Mrs. Dudley Ward?

- Hvordan traff De Rose?
- Gjennom Billy Aysgarth.

Madeleines far.
Jeg har invitert dem i kveld.

- Vet mor det?
- Jeg sier fra etterpå.

- Har De møtt Charles Blake?
- Skal du på soareen, Gillingham?

- Ja.
- Det har du ikke sagt noe om.

Er vi de eneste som ikke er bedt?
Hva har vi gjort?

- Dere er hjertelig velkommen.
- Hva sier lady Grantham da?

- Er du "Hunden i høyet", nå?
- På ingen måte.

Han nekter andre det han selv ikke har
bruk for, mens jeg gleder meg til i kveld.

- Oppfør dere pent nå, barn.
- Kjenner du gangen i det?

- De fleste kommer etter halv ti.
- Da gjør jeg som folk flest.

Gjett om det er godt å se Dem.
Vi har slitt litt uten Mrs. Bute.

Og det blir vel ikke enklere
nå som Mrs. Levinson har kommet.

Jeg vil gjerne høre
Deres mening om noe.

Grevinnen har bedt meg organisere
en utflukt for de ansatte etter ballet.

Teknisk museum er i ferd med
å åpne i South Kensington.

Og jeg vet ikke
om jeg skal velge det -

- eller et besøk i Krystallpalasset
som er flyttet til Sydenham Hill.

- Og det skal være en dag til forlystelse?
- Ja. Det er meget sjenerøst av henne.

Ja, det får en si.

Kanskje De bør lodde stemningen
blant de ansatte først?

Mor, så leit!
Jeg trodde ikke du kom før etter fem!

Vi kom tidlig av sted.
Trenger man en avtale?

Jeg måtte til sydamen og...

- Hallo, Harold. Hvordan står det til?
- Jeg er langt hjemmefra.

Vi skal se oss litt om i Europa.

Madrid, Roma, Paris.
Vi skal kose oss.

- Jeg håper jo, men jeg tviler på det.
- Er det for å få oljesaken på avstand?

- Vi tar ikke opp den nå.
- Er det noe jeg kan, er det forretn...

Harold, ikke nå. Vi har reist langt
for å kunne skifte samtaleemne.

- Trenger du hjelp?
- Bunken var for stor.

- Du har unngått meg.
- Nei, det har jeg ikke.

Jeg har bare hatt det travelt
de siste månedene.

- Jeg må rette ferdig.
- Vil du spise med meg på puben?

- Kom Edith seg vel av sted?
- Ja da.

Mrs. Hughes og Daisy reiste også.
Jeg skal på puben og spise middag.

- Miss Bunting underviser på skolen.
- Jaså.

Jeg ville bare si adjø
i tilfelle jeg ikke ser deg før jeg reiser.

Niesen min skal presenteres på tirsdag,
og jeg skal supere med dem etterpå.

- På slottet.
- Så hyggelig, da.

Og du kommer til ballet hennes,
ikke sant, Branson?

Tom, mener jeg!

- Adjø, da.
- Står middagstilbudet ved lag?

Første rett kan bæres opp. Sufflérøren
er klar, og jeg lager blomkålsausen nå.

Gudskjelov for deg, Daisy.
Nå skjønner jeg hvor viktig du er.

- Det er jo du som har styringen.
- Vi har jobbet sammen lenge.

- Du vil ikke prøve deg alene, da?
- Pass Deres egne saker.

Mr. Levinson, kunne De tenke Dem
å opptre som lakei ved behov?

Kun ved store tilstelninger som i kveld
eller lady Roses ball.

I England er det vanlig at kammer-
tjenere bistår på denne måten.

- Vi har ikke så ofte gjester, men ok.
- Så snilt av Dem. Jeg har livreer med.

Be James eller Molesley
å vise Dem hvor de er.

Det er min arbeidsgiver
som heter Levinson, ikke jeg.

I dette huset
heter dere begge det.

- Hun avfeide deg ikke.
- Det hørtes sånn ut.

- Har det vært vanskelig?
- Å miste Sybil var vanskelig.

- I forhold til det har alt annet vært lett.
- Får jeg se huset?

- Hva?
- Eller får du ikke ta med venner dit?

- Det står ikke på det.
- Hva står det på da?

- Jeg skulle ønske Tom var her.
- Så hyggelig å høre.

Han tar med Isis,
og henne savner jeg.

Hils på lady Granthams mor og
hennes sønn. Dette er lord Aysgarth.

- Det gleder meg.
- Mange folk her.

Ja, men flust med gamle venner.
Unnskyld meg.

Det er lord Harrowby.
De har ikke sett hverandre på lenge.

Og lord Harrowby er visst
mer forlokkende enn oss.

Lady Rosamund Painswick
og Mr. Terrence Sampson.

- Hva i huleste...
- Jeg var innom Warwicks på vei hit.

Og Mr. Sampson fortalte at han var
på Downton nylig, så jeg tok ham med.

Så hyggelig å se Dem, Mr. Sampson.
Kjenner De lord Aysgarth?

Vi er gamle venner.

Holdt du det hemmelig for Charles
at du skulle hit?

- Nei, jeg lot bare være å si det.
- Du gir deg sannelig ikke så lett.

Jeg kommer aldri til å gi meg.

- Du tar det pent i kveld?
- Jeg må det her.

Jeg hadde en stygg episode
hos dem i fjor. Hvem er det?

Lady Granthams mor og bror
fra Amerika.

- Interessant. Hvis han spiller kort, da.
- Hvorfor det?

De er stinne av penger. Hvordan
tror dere Downton har klart seg?

Hører du det, Madeleine?

Vil De smake?
De er svært gode.

Har De gått fra vettet?
De er lakei, ikke handelsreisende!

Hold Deres mening
om traktementet for Dem selv!

- Hvordan går det?
- Grevinnen virker fornøyd.

Vi skal bære opp til buffeen nå.
Jeg håper bare vi har nok.

- Rart de ikke ser ut som tønner.
- Du, Anna...

Den skotske kirken samler inn
brukte klær til russiske flyktninger.

Du har sikkert ikke med noe,
men kan du si fra til de andre?

Jeg har faktisk bedt Mr. Bates å kjøpe
seg noe nytt, men han hater å handle.

Det er nok fordi han er mann.

- Er De kjent i England?
- Egentlig ikke.

Han har ikke vært her
siden min datters bryllup.

Men jeg er forberedt på kalde bad,
varme drinker og maten i særdeleshet.

- Som sagt, han reiser ikke mye.
- Nå går de inn til aftens.

Harold, kan du ledsage
miss Allsopp inn i spisestuen?

- De behøver ikke hvis De ikke vil.
- Prøver De å bli kvitt meg?

Ja vel...
Hvis De endelig vil, så.

- Skal vi gjøre det?
- Hvorfor ikke?

- Hvorfor ikke hva da?
- Noen av oss skal på Embassy.

- Så artig, da.
- De kan godt få bli med hvis De vil.

- Hva gjør Sampson her?
- Tante tok ham med. Far er rasende.

- Men vi kan ikke lage noen scene.
- Kanskje vi burde gjort det oftere?

- Det er ikke særlig engelsk.
- Nei, men jeg er misunnelig på -

- søreuropeere som hyler og skriker ved
gravene. De har det nok bedre etterpå.

Mon det. Når en først har sluppet det ut,
er det nok vanskelig å få det inn igjen.

- Når bruker dere dette?
- Det er dagligstuen vår.

Salongen er mer formell.

Her drikker vi te,
skriver brev og slike ting.

Det ville vært
som å drikke te på museum.

Nei, det er hyggelig
når alle er her og det er fyr i kaminen.

Og du påstår vel
at du ikke har forandret deg?

Nå har du sett alt.
Ja, det viktigste, da.

La meg få se det ovenfra,
så kan du kjøre meg hjem.

Beklager, jeg føler meg litt beklemt.
De er jo ikke hjemme.

Jeg spurte jo om det var tillatt.

Det er ikke det jeg tenker på.

- Er alle disse Crawleyenes?
- Nei. Crawleyene på den ene siden.

- Den andre siden er grevinnenes skjold.
- Og den nåværende?

- Ingen har dollartegn.
- Kan jeg hjelpe med noe, sir?

Nei.
Vi var på vei ned.

Vi kom nettopp opp,
og nå går vi ned igjen.

- Jaha, sir.
- Jeg kjører miss Bunting hjem.

- Ikke lås før jeg kommer tilbake.
- Nei vel, sir.

- Alle skrøt av maten.
- Det var Daisys fortjeneste.

- Mr. Levinson forsynte seg tre ganger!
- Du har omvendt ham, Daisy.

Det kan du være stolt av!

- Hva ler dere av?
- Et brev Freda viste oss.

- Er det så spesielt?
- Avsenderen er det.

Nå er du visst på en snurr.
Men jeg burde ikke ha nevnt det.

- Skal ingen danse?
- Mr. Levinson.

- Madeleine vil svært gjerne danse.
- Nei, jeg bare ser på.

Tøys. Av sted med dere, nå.
Hva med deg, Freda?

Hvis du lover
ikke å tråkke meg på tærne.

Far prakker meg på Dem.

Det er jeg vant til. Fedre vil ofte
at jeg skal danse med døtrene deres.

- Har De lyst til å danse?
- Å, Noel Foster!

- Kan De passe på veskene?
- Selvsagt.

- De trenger ikke bli her.
- Jeg liker å følge med, sir.

- Gjøre det på Mr. Carsons vis.
- Det i går kveld...

- Jeg var redd De kanskje misforsto.
- Sir?

Jeg spiste middag med miss Bunting
i landsbyen. Hun ville gjerne se huset.

Mr. Barrow?

Da vil hun nok ha
mer utbytte av det i dagslys, sir.

Ja, og hun kommer nok tilbake.

Poenget er at vi gikk ovenpå for
at hun skulle få se utsikten derfra.

- Jeg vil ikke at De skal tro noe annet.
- Vil De ha noe gjort, står jeg til tjeneste.

Men jeg visste ikke at De kunne
bestemme hva jeg måtte tenke.

- Jeg var redd De allerede hadde reist.
- Jeg reiser i dag med lady Grantham.

Jeg ville bare si
at det var snilt av Dem å skrive.

Da jeg bestemte meg for å gå på ballet,
ville jeg si fra til Dem, siden De spurte.

Hvorfor ombestemte De Dem?

Dette med ball, presentasjoner og
debuter er ikke bare aristokratisk tøv.

Det er tradisjoner som denne familien
måler sin fremgang i livet på.

- Og det ville De være en del av?
- Hvis ikke er jeg selvgod og intolerant.

- Vet de hva de har i Dem?
- Jeg vet hva jeg har i dem.

- Har De bestemt Dem om ballet?
- At De kan spørre. Klart jeg skal dit!

Men hvordan kan du
plutselig være redaktør?

Jeg blir ikke det, ikke på den måten.

Men Michael ga meg fullmakt.

Det har ikke vært viktig før, men
nå er det avgjørelser som må tas.

Og det må du gjøre til...

Han enten kommer tilbake eller...

Foreligger det et testamente?
Da kan du finne ut hva han ønsket.

- Ønsker.
- Det gjør det sikkert.

Men jeg vet ikke hva som står der.
Jeg skal ta rede på det.

Men hva med barnet hans?
Har ikke hun rettigheter?

Barnet hans er ikke hans lenger.
Heller ikke ditt.

Hun tilhører ekteparet Schröder
og bor i Genève med familien sin.

Det kan du si, men det forandrer ikke
på noe. Vi inngikk ingen formell avtale.

Kanskje ikke. Men du kan ikke
gå tilbake på ditt ord nå.

Tante,
jeg er takknemlig for alt du har gjort.

Jeg sier ikke dette for å utnytte min
stilling, men du har jo aldri vært mor.

Vet du hva?
Alfred er ferdig og har fått ansettelse.

- Fast jobb på Ritz?!
- Som soussjef!

- Men snart er han nok berømt.
- Hvem da?

Alfred Nugent. Han var lakei hos oss,
men nå jobber han på Ritz.

Rene amerikanske drømmen.
Fattiggutt blir berømt hotellmann.

Amerikansk eller ei,
jeg syns det er fabelaktig!

- Hva gjør han her?
- Han ville bare se meg av gårde.

- Men vi er sent ute.
- Det var ikke til å unngå.

Cora ba meg komme uten kammer-
pike! Tenker hun ikke på følgene?

- Hvilke følger?
- Hvordan får jeg hjelp til bagasjen?

Og hva skjer
når jeg kommer til London?

Frykt ikke.
Jeg har aldri reist med kammerpike.

Kan du ikke engang tilby din hjelp uten
å låte som dydsmønstrenes herold?

Og må du alltid høres ut
som Marie Antoinettes søster?

Dronningen av Napoli hadde styrke.
Det tar jeg som en kompliment.

- Det gjør du med alt.
- Prøv du også.

Det sparer en for mange pinligheter.

Adjø.

Jeg greide å overtale Mr. Bates til
å kjøpe ny frakk. De kan ta denne.

- Er du sikker?
- Ja, bare få den vekk.

- Nå blir de takknemlige.
- Jeg må tilbake.

- Det er mye styr før en presentasjon.
- Ja, men det er spennende.

Rart at et kniks og et nikk fra kongen
kan gjøre en pike til dame, syns nå jeg.

- Kan jeg hjelpe med noe?
- Jeg så bare etter Anna.

- Her skilles våre veier.
- Jeg er nervøs.

For noe tøys.
Stø kurs fremad!

Grevinnen av Grantham
presenterer lady Rose MacClare.

Du skal vel ikke pudre nesen?
De har bare en potte bak skjermbrettet.

- Hvem skal presentere deg?
- Fars eldste søster.

Tante Violet ville presentere meg,
men hun fikk supeen i trøstepremie.

- Min mor og bror kommer også.
- Hvordan fikk De til det?

- Lord Grantham er lord lieutenant.
- Så han ordnet det? Da blir far glad.

- Madeleine.
- Det er min tur!

Lykke til.

Hun er altså alene i biblioteket?

- Hva gjelder dette egentlig?
- Ingenting av interesse for Dem.

Mr. Carson, jeg lurte på om...
Unnskyld.

Ikke bry Dem om meg.
Jeg skulle til å gå.

Kan jeg hjelpe med noe?

Jeg ville gjerne spørre Dem,
mann til mann, -

- om det er noe i gjære mellom
Daisy og denne fyren på Ritz?

Det er ingenting "i gjære"
i et hus hvor jeg bestemmer.

- Det var ikke slik ment.
- Hva mente De da?

- Det vet De nok.
- Fyren heter Alfred.

Det er ingenting mellom ham og Daisy.
Han har sluttet hos oss.

- Og de møtes neppe igjen.
- Jeg vil ikke trenge meg på nemlig.

Hertuginnen av Margham presenterer
lady Elisabeth Bailey-George.

Grevinnen av Grantham presenterer
lady Rose MacClare.

Lady Rose er
lord Flintshires datter, sir.

Prinsen av Wales har fortalt om
Deres fars gjestfrihet i Bombay.

- Han var svært beæret over besøket.
- Han bidro til at reisen ble en suksess.

Prinsen gjorde en flott figur, sir.
Han var populær hvor han enn kom.

Ja, for prinsen
skorter det aldri på populariteten.

Lady Grantham.

Grevinnen av Derwentwater
presenterer lady Jane Radclyffe.

Så Bates var i London den dagen.

De sier det
som om De allerede visste det?

- Har Anna mistanke om noe?
- Overhodet ikke. Hun vet ingenting.

- Skal De fortelle henne det nå?
- De gjør det vel ikke?

Nei.
Jeg overlater dette til Dem.

- De mener vi bør la det ligge?
- Vi vet ikke hva som skjedde.

Kanskje han var i London av andre
grunner, langt unna Piccadilly.

Men så mye vil jeg ha sagt:

Var han der for å hevne sin kones ære,
fordømmer jeg ham ikke.

Jeg er lei for det,
men det gjør jeg ikke.

- Er det over?
- Presentert, fotografert, ferdig.

- Dere er praktfulle.
- Takk i like måte.

Slik er det å være ved hoffet.
Kongen var pratsom til ham å være.

- Og dronningen?
- Hun sitter bare og er seg selv lik.

- Får vi hilse på dem?
- Neppe.

Kongen er ingen
beundrer av den nye verden.

Da ville jeg heller
prøvd meg på prinsen av Wales.

Jeg er ikke av dem som avskyr New
York, men man blir lett ensom i storbyer.

Men De er nok ikke ensom.
Kjenner De til Newport?

- Hvordan det?
- Jeg var der før krigen.

- Et vidunderlig sted.
- Jeg er faktisk mye i Newport.

- Jeg har et hus på Bellevue Avenue.
- Jaså?

- Det visste jeg ikke.
- Ikke det?

- Jeg har dårlig samvittighet for Isobel.
- Hvorfor det?

- Hun har en bok å lese i.
- Hva slags bok?

På toget var den i hvert fall
langt mer interessant enn meg.

Deres far vier min mor
mye oppmerksomhet.

- Bør vi si fra at hun bare har en livrente?
- De er morsom.

Å, det er sant,
overklassen snakker ikke om penger.

Men dere har ikke noe imot å tenke
på dem? Ikke Deres far i hvert fall.

Vi bør si det til ham. Når hun dør,
går hele kapitalen tilbake til meg.

Rose?

Er du på alle presentasjonene?
Ikke dårlig.

Det er bare fire,
og David... prinsen vil ha meg her.

- Du sa pene ting om ham, hørte jeg.
- Er det noe i veien?

- Husker du brevet vi lo av forleden?
- Ja?

Da jeg kom hjem, var det borte.

Det lå ikke i vesken,
og jeg vet at jeg la det der.

- Jeg håpet du hadde tatt det på spøk.
- Dessverre. Spør Madeleine.

Det var ikke henne.
Hvis det kommer i gale hender...

Ja, jeg skjønner.
Har noen bedt deg om penger?

Nei, dessverre.
Da kunne jeg fått det tilbake.

- Nå, sa kongen og dronningen mye?
- De var vennlige.

- Du er jo ikke her for samtalens skyld.
- Dette er Mrs. Dudley Ward.

- Ja, så sannelig.
- Har vi møttes før?

Jeg har lest om Dem i avisene.
Bare sladder egentlig.

Men gi dem endelig ikke
noe å skrive om.

- God dag! Harold Levinson.
- De tar feil, sir.

- Jeg er ikke Harold Levinson.
- Nei, jeg er Harold Levinson.

Hvorfor sa De
at jeg var ham da?

Filleonkel,
jeg har et merkelig spørsmål til deg.

Det er ille å si det, men tror du at din
venn Mr. Sampson kan være uhederlig?

Han er ikke min venn.
Hvorfor spør du om det?

- Da vi var på slottet, under supeen...
- Ja?

Husker du Mrs. Dudley Ward?
Så du hvor opprørt hun var?

- Vil han på piknik med miss Allsopp?
- Han har noe han vil gjøre godt igjen.

Han kan da ikke dra på piknik
alene med en ung dame!

- Hvorfor ikke?
- Hun er jo ingen sparkepike.

- Faren og Mrs. Levinson blir også med.
- Og hvem skal lage maten?

Daisy kan gjøre det.
Og bli med og servere.

- Ikke vær dum. Jeg serverer ikke.
- Da gjør jeg det.

Du kan gjøre alt klart, så serverer jeg.

- Å, nå skjønner jeg!
- Hva da?

Du kan da hjelpe til ved en piknik.
Jeg kan avse deg hvis de blir med.

Lord Aysgarth kommer
hvis gamlemor Levinson blir med.

Full av respekt, hører jeg!

Bare han nå ikke tar etter bestefaren
og blunker til alle skjønnheter han ser.

- Det er nok et ensomt yrke.
- Et lykkelig kongepar er det folk vil ha.

- Hvorfor hadde hun brevet i vesken?
- Det var nok en kjærlig gest.

Det blir det ikke
når det trykkes i amerikanske aviser!

Sampson vil tjene penger.

Spørsmålet er om han vil presse henne
for penger eller selge det til avisene.

- Jeg kan ikke si hva det sto.
- Nei!

Som monarkist vil jeg kun
at brevet skal komme til rette.

Jeg har så dårlig samvittighet. Det er
min skyld at han visste at det lå der.

Gode gud.
Da må vi gjøre noe straks.

Med litt flaks ligger brevet hjemme hos
Sampson. Vi må lokke ham bort og...

- Stjele det.
- Det er allerede stjålet.

Men hvordan skal vi komme inn?
Vi kan jo ikke dirke opp låsen.

James,
kan du be Bates komme opp i stuen?

- Er alt klart?
- Ja. Men Ivy har med en kurv.

Og det blir litt trangt
med både oss to og kurven foran.

Så De vil sitte med meg bak?
Hvis jeg hadde vært jarlen...

- Ville De spurt ham om det samme?
- Vi hadde neppe kjørt i samme bil.

- Vi kan binde fast kurven bak.
- Det er nok best.

Godt.
Da var det avgjort.

- Har dere lagd alt jeg ba om?
- Det var enkelt.

Mr. Levinson liker enkel mat,
og engelsk mat er jo det.

- Blir det ikke mange å traktere nå?
- Det er best dere tar med James.

- Vi greier oss vel med Mr. Molesley?
- Er det greit?

- Jeg er lakei. Jeg får ikke uttale meg.
- Takk, Wat Tyler.

- Hvor skal dere møtes?
- Ved Albert-minnesmerket.

- Skjønner jeg det når jeg ser det?
- Ja, det kan jeg love Dem.

- Pledd, puter og klappstoler skal med.
- Opp med dampen.

- Så snilt å avse henne.
- Hun trenger litt flaks.

Jeg er redd den guttens interesse
for henne ikke bare er sømmelig.

Alle kvinner trenger
litt oppmerksomhet iblant.

Helst på en måte
som ikke bare er sømmelig.

Bates, mens du var... borte, møtte du
da noen som kunne kopiere håndskrift?

En falskner, mener De?
Hva trenger De ham til?

Vi må inn et sted, så portneren må
få en skriftlig beskjed om å låse opp.

Jaha.
Har vi noe denne personen har skrevet?

- Har vi det?
- Han sendte et takkebrev forleden.

Da kan jeg få det gjort. Får jeg brevet
straks, er det nok klart i løpet av dagen.

- Så mannen er i London?
- Ja, mylord.

Jeg vet at dette høres suspekt ut,
men vi har ikke uærlige hensikter.

Deres ord er nok for meg, mylord.

- Ikke ødelegg alt nå. Ingen vet noe!
- Bestemor vet det.

Kommer hun til å røpe at barnebarnet
hennes har et uektefødt barn?!

- Du skulle jo aldri si noe om det.
- Jeg tror ikke jeg kan holde det løftet.

Hvorfor det?
Har du hørt noe nytt?

Litt.
Han skal ha havnet i et slagsmål-

- med noen bøller den første kvelden.
Alle vet visst hvem de er.

De går i brune skjorter
og forfekter avskyelige synspunkter.

Michael skal
ha tatt avstand fra det de sa.

Han burde visst bedre!

- Men disse mennene kan vel avhøres?
- Det skulle man tro.

- Kjære deg...
- Jeg kan være helt normal i flere uker.

Men så tenker jeg
at jeg aldri får se ham igjen, og da...

Men det er ikke poenget.
Hvis Michael er død, og jeg arver ham, -

- må jeg jo gi
minst halvparten til barnet.

Nei, hvorfor det?
Men må du, så gjør det anonymt.

Det er ikke så vanskelig.

Det er best slik.

Om du bare tier om dette, vil du møte
kjærligheten igjen og få flere barn.

Ikke berøv deg selv for det.

Jeg vet sannelig ikke.

Så stol på meg.
For jeg vet det.

Hva driver De med?

Det er noe jarlen ba om.

- Liker De Dem i London?
- Ja. Det er en fin avveksling.

- For meg også.
- Sist var jeg i min mors begravelse.

- Det var midtveis i krigen.
- Er det så lenge siden? Bevares.

Ja, brevet må skaffes til veie,
men hvorfor må jeg delta?

Noen må hente brevet
mens vi oppholder Sampson.

Kan ikke Rose gjøre det?
Eller du?

Jeg er jo vert for pokeren. Hvem andre
kan vi få med? Vi trenger minst én.

Tony Gillingham stiller opp.

Jeg vet hvem som kan ta
med Sampson. Lord Aysgarth!

- Med mormor på fanget!
- Nei, hun avslører bare alt.

- Hvor skal vi gjøre av henne da?
- Be Rosamund ta med Martha i teatret.

Og mor og Isobel.
Hun må servere aftens etterpå.

Da må de kle seg om
rett etter pikniken.

- Jeg vil nødig lyve.
- Da gjør jeg det.

- Og herrene må få middag.
- Blir ikke Sampson mistenksom?

- Han vet jo at du misliker ham.
- Vi får friste med Harold.

- Det greier ikke Sampson å motstå.
- Sett at onkel vil i teatret?

- Be lord Aysgarth ta med datteren.
- Dere kan da ikke bryte dere inn alene!

- Vi kan spørre Evelyn Napier.
- Eller Mr. Blake?

- Men jeg må bli med.
- Tenk om politiet kontaktes?

Vil du at tronarvingen skal bli hengt ut
verden over for all fremtid?!

Nei, men han har seg selv å takke.

Vi presenterte Sampson
for Mrs. Dudley Ward!

Rose ga ham nærmest brevet! Vår
familie er ansvarlig for hele katastrofen!

Pateen var nydelig,
fiskemoussen likeså.

- Hvorfor advares det mot engelsk mat?
- Det var en lite original meny, da.

- Mat skal være god, ikke original.
- Da er De på rett sted.

- Hva slags lord er du?
- Fins det flere typer?

- Britisk aristokrati har et vell av dem.
- Det er bare et uanselig baroni.

- Men det går langt tilbake.
- Så du er ikke lady Madeleine?

- Nei, men hun er en velbåren.
- Utvilsomt!

- Hvor lenge er det til dere reiser hjem?
- Fredag reiser vi til Paris.

- Og deretter til Roma.
- Jeg misunner Dem å se Europa slik.

- Hva mener De?
- Det ene flotte hotellet etter det andre.

Ingen som skynder på en eller maser.
Slik som det var før.

Uten å spare på noe, mener De?

Tenk hvor sjarmerende det ville vært
å oppleve det med Mrs. Levinson.

- Skal det være en whisky til?
- Går det bra?

For deg, så. Men den gamle
er ikke nådig mot lorden.

- Rose sier De har litt av et rykte.
- Som playboy, mener De?

Det er vanskelig å tro,
men det er sant.

Jeg har en yacht,
og jeg liker pene jenter.

- Og... Kan jeg være ærlig?
- Ja, vær endelig det.

Disse jentene forventer ikke
noe annet enn litt moro.

- Og et diamantarmbånd som takk.
- Liker De også det?

Da blir ingen skuffet.
Og jeg fordrar ikke å skuffe folk.

- Er det derfor De er ugift?
- For et ledende spørsmål.

Er ikke bedrestilte, engelske piker
tilbakeholdne og forfinet?

Det var før krigen.

Jeg kunne ikke respektert en
som ville gifte seg med meg.

- Det er det nok mange som vil.
- Fordi jeg er rik, mener De?

De er nå rar også. Nå er De i full
gang med å fornærme meg igjen.

Jeg håper ikke det.

For jeg liker Dem svært godt,
miss Allsopp.

Mer enn noen lady jeg har kjent,
om jeg får bruke den betegnelsen.

- Men De er ikke med på fars plan?
- Nei. Og det ønsker nok ikke De heller.

- Hvordan vet De det?
- De er bedre enn Deres far.

Kommer De til å advare Deres mor?

Min mor kan ta vare på seg selv,
tro De meg.

- Det går altså greit?
- Ja da.

Om det blir ti eller fjorten til bords,
spiller ingen rolle.

Jeg håper bare
Mrs. Hughes finner soveplass til alle.

Vi er stuet sammen som sild i tønne.

Har familien det som sild i tønne,
har tjenerne det som makk i en boks!

- Hvor er Bates?
- Han var i spisesalen i stad.

- Jarlen lurte på hvordan det gikk?
- Jeg har beskjeden her, mylady.

- Så utrolig! Og så raskt, da!
- Han hadde ikke noe annet fore.

- Det er ikke noe utilbørlig ved dette.
- Jarlen forsikret meg om det.

- Lykke til med leteaksjonen.
- Vi skal holde deg orientert.

Da sier jeg til jarlen at alt er klart.

Det er pussig med London.

- Det skjer så mye eiendommelig her.
- Som i storbyer flest.

Mange angrer nok
på ting de har gjort i London.

Er det noe
jeg kan gjøre for Dem, mylady?

Mrs. Patmore fikk jo
denne middagen å stri med.

- Jeg ville bare høre om alt gikk bra.
- Mrs. Patmore er smidig av seg.

Jeg tror ikke jeg kan tie om togbilletten.
Det er tross alt et liv det er snakk om.

Har vi rett til ikke å foreta oss noe?

Så Mr. Bates skal altså henges fordi et
brutalt uhyre ikke lenger er blant oss?

Det De ber meg gjøre, er galt.
Hvem han enn var, er det galt!

Skal det spilles kort her?
Hva skal damene gjøre da?

Pynte oss med fjær
og tenne herrenes sigarer?

- Rosamund vil ha dere med i teatret.
- Jeg tror ikke det.

- Det er jeg nok for sliten til.
- Jeg også.

- Jeg vil heller bli her og spille kort.
- Poker er ikke noe for deg.

- Du har vel ikke noe imot å spille?
- Nei da.

- Vi får heller bare prate litt.
- Syns du ikke dette er merkelig?

- Hvorfor kommer Marys menn?
- Ikke kall dem det!

For å spille kort, mor. Bortsett fra
Charles Blake. Han spiller ikke. I kveld.

- Vi kan jo spille noe annet.
- Nei, han må ut. Med Mary og meg.

- Men det er fort gjort.
- Hva er det egentlig som foregår?

- Nå, Isis. Glad for å være i London?
- Hun er glad for å se deg.

- Jaså, hele gjengen er samlet?
- Er det en amerikansk hilsen?

Harold,
dette er Tom, Sybils mann.

- Synd vi ikke møttes mens hun levde.
- Glad det skjer nå.

- Så merkelig de snakker.
- Kan du hente litt te med melk?

- Jeg håper dere likte pikniken.
- Å ja.

Skjønt kombinasjonen
av pikniker og sen pokeraften -

- får meg til å føle at jeg har falt gjennom
speilet og inn i "Frokost i det grønne".

- Godt du ikke overdriver, mor.
- Poker etter middag?

- Vi skal jo i teatret med Rosamund.
- Ikke vi. Du.

- Hva skyldes denne æren?
- Hun synes ikke hun ser nok til deg.

Nok til hva da?

Skal jeg i teatret, bør jeg kle meg om.

Ja, det ville jeg gjort.

Hørt noe fra Alfred?
Han har vel glemt oss nå.

Han som lager mat for filmstjerner,
millionærer og Europas kongelige.

- Han har jo sluppet unna.
- Hva da?

Et alminnelig liv, vel.

Bare et øyeblikk, mylord.

Siden jeg fikk ansvaret
for Downton da De dro...

- Er det noe galt?
- Ikke på den måten.

De synes kanskje ikke det er min sak,
men familiens ære angår også meg.

Da jeg tok kveldsrunden ovenpå
forleden, støtte jeg på Mr. Branson.

- Med en dame.
- Ovenpå?

- Ja, på galleriet til soverommene.
- Når da?

Ganske sent. Jeg vet ikke om de
hadde vært på noen av rommene, -

- men hvorfor skulle de
ellers være der oppe?

Han kjørte henne tilbake til landsbyen.

- Hvem var denne damen?
- En miss Sarah Bunting.

Mr. Branson er jo ung og forblir
vel ikke ugift resten av livet, men...

- Takk, Barrow.
- Ja, mylord.

Har vi noe til å ha is i?
Mr. Levinson vil ha is i alt han drikker.

Så fint at alle er her.
Jeg har noe å fortelle dere.

Grevinnen vil gi oss en fridag
mens vi er her sørpå.

Så jeg lurte på
en tur på teknisk museum.

Eller kanskje se
hvor de har plassert Krystallpalasset.

Ellers har vi jo vitenskapsinstituttet.

Eller naturhistorisk museum.

Og Westminster Abbey
er jo alltid severdig.

Vi finner nok på noe.

Kunne jeg få den isen?

- Har De levert inn den gamle frakken?
- Ja, de ble svært takknemlige.

Si det til Mr. Bates. Han er sur fordi
han ikke fikk sett gjennom lommene.

- Det lå vel ikke noe der?
- Ikke som betyr noe nå.

- Det var da et pussig svar?
- Var det noe, miss Baxter?

Nei da.

- Fikk De beskjeden fra Daisy?
- Ja.

Hva foregår, da?
Jeg vet at det er noe.

Er De ledig nå, miss Baxter?
Jeg har en bok jeg gjerne vil vise Dem.

Hva var det De skulle si?

Lov meg
at du ikke svarer med en gang.

Mr. Levinson vil at du skal komme
til Amerika som hans kokke!

Du har god tid til å bestemme deg.

Sier du ja, sender han penger
til billett, og jeg møter deg i New York.

Han sier at han kommer til å bli ertet
for det, men han elsker maten din.

Det var ikke det jeg trodde De skulle si.

Jeg er helt ute av trening.
Sist jeg spilte, var på Downton.

Trist at Mr. Gregson ikke kan komme.
Litt av et mysterium, det der.

Men jeg er lettet over
å slippe ham ved bordet.

- Ga han Dem problemer?
- Han spilte nok ikke helt etter boken.

- Men glem det, han er jo savnet.
- Alle er vel til å stole på i kveld?

- Jeg håpet å finne Deres mor her.
- Det tror jeg så gjerne.

- Så du har hatt gjester i vårt fravær?
- Har jeg det?

Barrow nevnte
at du hadde hatt en venn på middag.

Ikke på middag.
Hun var med meg hjem etter middag.

- Etter middag?
- Hun ville så gjerne se seg om der.

Nå må vi konsentrere oss, ellers
tar Sampson innersvingen på oss.

- Dette er veldig snilt av Dem.
- Leit å høre at Mr. Sampson er syk.

- Vi må bare ha med noen ting til ham.
- Bare si fra, så kommer jeg og låser.

Så trist å se sannheten
bak den glatte fasaden.

- Falskspill er visst ikke lønnsomt likevel.
- Charles, ta skrivebordet.

- Mary, vi må lete i strømpeskuffen.
- Hvorfor det?

Avskrekkingsmiddel. Ingen orker å rote
gjennom fremmede menns strømper!

- Så tankefull De er, miss Baxter?
- Er jeg det?

Glem Mr. Molesley som forbundsfelle.

Han kan ikke beskytte Dem.
Han vet ikke det jeg vet.

Han vet hva det vil si å være snill.
Han har et forsprang på Dem der.

- Den ble nok min.
- For noen kort De har!

- Jeg må spille oftere.
- De sa jo at Sampson var dyktig.

- Mine herrer, har vi fått nok?
- Vi har jo så vidt begynt.

Nei, jeg tror det holder.

Så vi greide ikke å beskytte prinsen?
Da kommer pressen til å meske seg.

Jeg er redd for det. Men det ville
vel skjedd før eller senere uansett.

- Du er dyster til monarkist å være.
- Jeg er realist også.

Det er visst en som venter på deg.

- Jeg går nå.
- Jeg er så takknemlig.

Jeg håper han får vite at vi virkelig
prøvde. Men lei meg er jeg ikke.

Du hadde problemer og tilkalte meg.
Gjenta det så fort som mulig, takk.

- Så du ønsker meg nye problemer?
- Jeg mener det. Gi meg en sjanse.

Er du sikker? Min klasse er
på vei ned, og din er på vei opp.

Er det oppskriften på
fredelig sameksistens?

Jeg vil heller si at jeg tror på fremtiden.
Det kan du gjøre også.

Da må jeg gå.
Vi ses på ballet.

Mr. Bates. Lady Rose ba meg si
at beskjeden virket som den skulle, -

- men de fant ikke det de lette etter.

- Hva betyr det?
- James, hjelper du meg med frakkene?

- Jeg hjelper gjerne til.
- Da sier jeg tusen takk.

Fra i morgen
er det full spiker frem mot ballet.

Utflukten kan holde motet oppe.
Har De tenkt mer på den?

Kanskje noe mer opplagt
som Madame Tussauds?

De har historiske personer der også,
ikke bare sensasjonspregede.

Er alt i orden? Jeg vet aldri hva slags
tanker du sysler med. Ikke nå for tiden.

Men du vet at jeg aldri
ville gjøre noe for å såre deg?

- For en besynderlig ting å si.
- Sant er det i hvert fall.

Hva jeg enn måtte gjøre, er det
ikke for å såre deg. God natt, far.

- Var alt hemmeligholdet forgjeves?
- Hva slags hemmelighold?

Å, bare en kjærlighetshistorie,
ikke noe mer.

Gjelder det min venn Aysgarth som kom
for å treffe henne som kom sjøveien?

Og som tar sjøveien tilbake,
hvis vi er heldige!

Lady Grantham,
jeg er rørt over Deres storsinn.

Vi engelskmenn pleier ikke å snakke
om slikt, men jeg skal ikke glemme det.

Så snilt at De kom
etter vår samtale tidligere i dag.

- Jeg håper De kommer på ballet.
- Hvorfor skulle jeg ikke det?

Bra.

Hvilken er Mr. Sampsons?
Takk, Mr. Carson.

Slik, sir.

Jeg er helt utslitt.

Som om jeg har spilt en rolle
i et kriminalmysterium i hele kveld.

Som ingen greide å løse, dessverre.
God natt, mor.

Unnskyld meg, mylord.

Hva er dette?

Det slo meg at hvis jeg
hadde hatt et sensitivt dokument, -

- ville jeg ikke lagt det hjemme,
men tatt det med meg overalt.

- Så jeg hjalp herren på med frakken.
- Lå det i ytterfrakken?

Ja, i innerlommen.
Nå er det trygt i Deres hender.

Vi ses ovenpå, mylord.

Det er ikke til å tro!
Hvordan da?

Mr. Sampson mistet det visst,
og Bates fant det.

- Mistet det?
- Er vi ikke heldige?

- Så det endte godt, mylady?
- For prinsen, ja.

Vi har avverget krisen for monarkiet.

Men slik han er,
får vi nok en til før han er ferdig.

Men da vil det ikke være
familien Crawleys skyld.

Vi står virkelig i gjeld til Bates.
Hils ham og si at vi er takknemlige.

Han er nok glad han var til nytte. Han
er lojal mot familien, men det vet De jo.

Ja. Og familien er lojal mot ham.
Mot dere begge.

Vi må begynne nå, og det er fint
hvis du åpner ballet med Rose.

Familieplikter er så mangt.
Vent, hva skjer nå?

Lady Grantham, jeg vet at vi kommer
ubedt, i hvert fall gjør jeg det...

- Men vi håpet det var i orden.
- Det er en stor ære, sir.

Kanskje Hans Kongelige Høyhet
vil danse med Rose?

Tillater De meg å åpne ballet?

Blir hun ikke sosietetens yndling nå,
er det i hvert fall ikke hans skyld.

Er du glad du kom? Det er her
du hører til nå. Dette er din familie.

- Familie, ja, men jeg hører ikke til her.
- Det hørtes ut som en utfordring.

Her er en annen:
Skal vi danse?

Er du sikker på det?

Da tar jeg utfordringen.
Jeg vet jo at du kan føre.

Hvordan fikk du til dette?

Jeg sa at han nå
sto i livslang gjeld til Rose.

- Sa du hvorfor?
- Selvsagt ikke. Han stoler på meg.

- Og han er en trofast liten fyr.
- Det er jeg også, Freda.

Irriterende nok, det er jeg også.

- Hva mener De med nei?
- Det er da et enkelt ord å forstå.

Vil De ikke bli lady Aysgarth
og stå på lik linje med Deres datter?

Jeg er en moderne kvinne.
Jeg drømmer ikke om tiden før krigen.

Og jeg vil ikke tilbringe resten av livet -

- sammen med folk som syns jeg er
brautende, egenrådig og simpel.

- Det vil de da ikke!
- Å jo da. Og de ville hatt rett.

For jeg syns de er
trangsynte og oppblåste.

- Og kjedelige!
- Hvorfor oppmuntret De meg da?

Fordi jeg tenkte De ville gjøre turen
mer morsom, og det fikk jeg rett i.

Kan De ikke komme til Newport?

Så skal jeg tromme sammen
noen gamle, rike enker-

- som higer mer etter titler enn meg.
Da er vi vel skuls?

Dette er ikke meg. London har gjort
meg til en annen enn den jeg er.

Kanskje London har
fått frem den De virkelig er.

- Miss Allsopp...
- Madeleine.

Og ikke døm oss for hardt.

Far er redd.
Han kan ikke det å leve uten penger.

Takk for oppriktigheten.
Synd jeg ikke kunne hjelpe.

Men det har De jo. Jeg er ikke med på
spillet hans lenger takket være Dem.

- Og nå skal jeg hjelpe Dem.
- Så smigrende.

De sier at De kun kan få flokser
som kan tjene noe på Dem.

Men enhver kvinne ville vært heldig
om hun fikk Dem til mann.

De er snill, kunnskapsrik
og altfor beskjeden.

Og jeg har ingen baktanker nå,
for jeg vet at du gjennomskuet meg.

- Når reiser dere?
- Vi tar toget til fergen på fredag.

Men det gleder Dem kanskje å høre
at jeg ansetter en engelsk kokke.

Kammertjeneren min
har visst fått tak i en.

Vil du skrive
og fortelle hvordan det går, Madeleine?

Det vil jeg gjerne, Harold.

Kan vi stanse
uten at en annen overtar?

Da gjemmer vi oss.

- Koser De Dem?
- Spennende å se kronprinsen.

Vi skal titte fra kjellertrappen
når han går.

Jeg vet ikke
hva slags tak Mr. Barrow har på Dem.

Men ikke la ham presse Dem
til å gjøre noe som ikke er riktig.

- Det er lett å si.
- Jeg vet det.

Men trekker han Dem med på noe,
blir ikke det lett for Dem heller.

Iblant er det bedre å ta en sjanse
enn å slå inn på feil kurs.

Tar De dette,
eller må jeg gå opp i ballsalen selv?

- Det endte altså godt forleden likevel?
- Det var derfor prinsen kom.

Det er jeg glad for.

Men du vet ikke om det
kommer til å ende godt for meg?

Om jeg bare visste det.

Det er så brutalt å holde både
deg, Charles og Evelyn på gress.

- Så du har ikke avvist Charles heller?
- Jeg prøvde forgjeves.

Det er ikke ham, da?

Min skjebne er å redde Downton
for Georges skyld.

Jeg bruker alle midler
og all min tid på å bevare det.

Charles står på den andre siden.

Han er en utenforstående
som forakter min bakgrunn.

Selv om han elsker meg,
hvordan kan vi dra lasset sammen?

Jeg burde jo juble over å høre det.

- Men du tar feil når det gjelder Charles.
- Hva mener du?

Charles er arving til farens
tremenning sir Severus Blake.

Han arver baronettittelen
og et av Ulsters største gods.

- Men da ville jeg jo ha hørt om ham?
- Sir Severus er en fjern slektning.

Og Charles har dysset det ned.
Men han er ingen utenforstående.

Han blir
et mye bedre parti enn det jeg er.

- Hvorfor har ingen sagt dette før?
- Har det noe å si?

Ja, det har noe å si
at vi står på samme side.

Vil det si at jeg taper terreng?

Tony...

For et år siden trodde jeg
at jeg skulle være alene bestandig.

At jeg ville
sørge over Matthew til min død.

Nå vet jeg at det ikke er sant.
Jeg kommer til å få et nytt liv en dag.

Og selv om jeg ikke nå kan bestemme
hva slags liv det skal bli, -

- er det vel noe å feire?

Visst er det det.

- Kjære vene!
- Hva er det?

Lord Merton er på vei hitover.

Utvilsomt for å lede deg ut
på kurtisens brede landevei!

Mrs. Crawley,
får jeg æren av denne valsen?

- Jeg er ikke så flink til å danse.
- Ikke jeg heller, så vi passer sammen.

Unnskyld meg.

- Har du kost deg tross alt?
- Ja da.

Men vi to må ta til motmæle mot dem.

Vi er nok glad i dem, men hvis vi
ikke står på vårt, overkjører de oss.

Du har rett.
Takk skal du ha.

Jeg reiser hjem i morgen, mor.
Gjør det noe?

- Nei da. Hvorfor drar du?
- Av flere grunner.

Det er mulig jeg drar
til kontinentet en tur.

- Har det noe med Gregson å gjøre?
- Det har alt med ham å gjøre.

- Kan ikke noen andre dra i ditt sted?
- Dessverre, tante. Det er helt umulig.

Jaså, skal vi legge oss? Fornuftig.
I din alder trenger man hvile.

Du trenger en hvilekur selv, om du
lar deg lure av den tosken Aysgarth.

Violet, unnskyld meg,
men er du alltid så hoven?

Si meg nå endelig,
er den nye lady Aysgarth -

- klar til å trollbinde London
med hvordan vesten ble vunnet?

- Jeg sa faktisk nei til ham.
- Nå forbløffer du meg!

Sikkert. Jeg ønsker nemlig ikke
å være fin dame.

Nei, og det forsterker seg nok
hver gang du ser deg i speilet.

Violet, jeg ser meg gjerne i speilet.

For det jeg ser, er en kvinne
som ikke frykter fremtiden.

Min verden kommer nærmere,
og din glir lenger og lenger unna.

God natt.

Frokosten er ferdig,
men det er ennå mange i ballsalen.

Gå og legg dere. Jeg beholder James,
så får han formiddagen fri.

- Hva med Dem?
- Jeg har klart meg uten søvn før.

Vi må bestemme hvor utflukten skal gå
hvis vi skal reise på torsdag.

Jeg har litt dårlig samvittighet for den.

Jeg prøvde mine forslag på dem,
men møtte ingen begeistring.

Jeg lurer på om vi bare skal ta
en dag på stranden rett og slett.

Hva syns De? Vi kunne ta
Pullmantoget fra Victoria.

Tur-retur koster 12 shilling. Det er dyrt,
men grevinnen betaler gjerne.

Gudskjelov at De endelig tok til vettet.

- Vi har danset hele natten.
- Gratuler din mor fra meg.

Hvorfor har du ikke fortalt meg om
slektningen din eller godset i Ulster?

Jeg vet egentlig ikke.

Først ville jeg ikke at du skulle tro
at jeg delte dine fordommer.

Senere ville jeg nok prøve
å vinne deg selv. På egen hånd.

- Hvem sa det? Evelyn?
- Tony Gillingham sa det.

Passer det ikke ham
at jeg blir uglesett?

- Jeg tror han vil ha en ærlig kamp.
- Så han antar det bare står om oss?

Hva nå, da?

La kampen begynne?

La kampen begynne.

Takk, bare sett det der.

- Hvor lenge blir De i Sveits?
- Toppen tre-fire dager.

- Da har vi snau tid til forberedelser.
- Jeg betaler for første måned i dag.

Men med tre barn fra før
har De vel det som trengs?

- Ja. Vi trenger ikke stort.
- Og De får Deres kone med?

Margie forguder barn, mylady.
Vi har nok ikke fått vårt siste heller.

Hun kommer til å elske det
som sitt eget.

Vi trenger en troverdig historie.
At foreldrene er døde, -

- og at moren var en venn av dere. At
det er derfor dere tar dere av henne.

Det er jo sant,
bortsett fra at det er min venninne.

- Men De vil ikke ha henne her?
- Det går ikke.

Mine foreldre mislikte
mitt vennskap med moren.

De ville synes det var ubehagelig
hvis barnet bodde her.

- Jeg skjønner.
- Og derfor må det holdes hemmelig.

Jeg håper De forstår hvor viktig det er.

Jeg betaler hva det skal være.

Men det må holdes
helt hemmelig for familien min.

Vet De hva?

Jeg syns det skal være
vår hemmelighet, mylady.

Vår og bare vår.

Jeg skal sende
et brev til meg selv i kveld.

Jeg sier til Margie
at en gammel venn av meg er død.

At hun i testamentet har
bedt meg ta hånd om barnet hennes.

Hun kommer ikke til å tvile på det.
Da er det bare oss to som vet det.

- Vil De virkelig gjøre det for meg?
- For Dem og den lille piken, mylady.

Ja, det vil jeg.

For en trøst det er at det fremdeles
finnes gode mennesker i verden.

- Jeg vet at De skjuler noe for meg.
- Nei, det gjør jeg ikke.

- Ikke tving meg til å være brutal.
- De må gjøre som De selv syns best.

Akkurat som jeg må.

- Jeg må takke Dem, Mr. Molesley.
- Hvorfor det?

Det er ting i min fortid
som har gjort meg redd, men...

Jeg er ikke redd lenger.
Uansett hva som kommer til å skje, -

- er det bedre enn å være redd.

De har gjort meg sterk, Mr. Molesley.
Deres styrke har gjort meg sterk.

Min hva?!

- Når reiser dere i morgen?
- Toget går ti.

I Spania og Italia er det nok varmt,
så når vi ses igjen...

- Nei, jeg kommer ikke til Amerika.
- Ikke bestem deg...

Jeg blir ikke med, men takk skal
De ha. Takk Mr. Levinson også.

- Vet du hvorfor jeg spurte deg?
- Jeg tror det, ja.

Jeg ville ikke skremme deg bort,
men vi kunne jo prøve, Daisy?

Jeg tror nok
vi vil forskjellige ting, Mr. Slade.

Men det betyr veldig mye for meg
å høre Dem si det. Takk.

- Kan jeg få prøve?
- Hva da?

Å lage mat til Mr. Levinson.
Jeg kan alle rettene Daisy lager.

- Ja, men dette med Daisy...
- Hvis Mr. Levinson liker maten hennes.

Vær så snill. La meg få prøve.
Jeg kan betale billetten selv.

Si ja.
Han kommer ikke til å merke forskjell.

Ja vel. Jeg sender et telegram når jeg
er tilbake. Du trenger ikke betale selv.

- Men han kan være kresen, altså.
- Ingen fare. Dette er min sjanse.

Jeg skal ikke skuffe Dem.

- Nå var du snill.
- Klart hun må dra hvis hun vil det.

Så du ble ikke sint
for at Mr. Slade prøvde seg?

Sint?! De skulle bare visst hvor godt
det er å ha en som gjør kur til meg!

Jeg skulle gjerne kysset ham for det.

Sint? Jeg er så fornøyd
at jeg kan leve på det til neste sommer.

Sa jeg hvor glade de ble
for frakken til de russiske flyktningene?

Du burde bare latt meg
sjekke lommene først.

Unnskyld. Er det noe jeg kan gjøre
for å gjøre det godt igjen?

Skal vi se... Du kan jo kjøpe
et lite glass med iskrem til meg.

- Kom igjen. Få se om De tør.
- Men hvis benklærne blir våte...

- Da tørker vi dem.
- Tenk om jeg faller, da?

Tenk om, tenk om... De kan
ta meg i hånda, så går vi sammen.

Jeg tror jeg vil holde Dem i hånden,
da føler jeg meg mer stødig.

Det kan De alltid gjøre ved behov.

Jeg vet ikke hvordan,
men De får det til å høres litt vovet ut.

Og om så var?

Vi går godt overens, vi to.
Vi har råd til å leve litt.
